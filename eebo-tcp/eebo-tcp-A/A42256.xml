<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Roberti Grovii, Carmen de sanguinis circuitu a Gulielmo Harvaeo Anglo, primum invento adjecta sunt miscellanea quaedam.</title>
            <author>Grove, Robert, 1634-1696.</author>
         </titleStmt>
         <editionStmt>
            <edition>
               <date>1685</date>
            </edition>
         </editionStmt>
         <extent>Approx. 59 KB of XML-encoded text transcribed from 24 1-bit group-IV TIFF page images.</extent>
         <publicationStmt>
            <publisher>Text Creation Partnership,</publisher>
            <pubPlace>Ann Arbor, MI ; Oxford (UK) :</pubPlace>
            <date when="2005-12">2005-12 (EEBO-TCP Phase 1).</date>
            <idno type="DLPS">A42256</idno>
            <idno type="STC">Wing G2148</idno>
            <idno type="STC">ESTC R23959</idno>
            <idno type="EEBO-CITATION">07933720</idno>
            <idno type="OCLC">ocm 07933720</idno>
            <idno type="VID">40524</idno>
            <availability>
               <p>This keyboarded and encoded edition of the
	       work described above is co-owned by the institutions
	       providing financial support to the Early English Books
	       Online Text Creation Partnership. This Phase I text is
	       available for reuse, according to the terms of <ref target="https://creativecommons.org/publicdomain/zero/1.0/">Creative
	       Commons 0 1.0 Universal</ref>. The text can be copied,
	       modified, distributed and performed, even for
	       commercial purposes, all without asking permission.</p>
            </availability>
         </publicationStmt>
         <seriesStmt>
            <title>Early English books online.</title>
         </seriesStmt>
         <notesStmt>
            <note>(EEBO-TCP ; phase 1, no. A42256)</note>
            <note>Transcribed from: (Early English Books Online ; image set 40524)</note>
            <note>Images scanned from microfilm: (Early English books, 1641-1700 ; 1207:16)</note>
         </notesStmt>
         <sourceDesc>
            <biblFull>
               <titleStmt>
                  <title>Roberti Grovii, Carmen de sanguinis circuitu a Gulielmo Harvaeo Anglo, primum invento adjecta sunt miscellanea quaedam.</title>
                  <author>Grove, Robert, 1634-1696.</author>
                  <author>Harvey, William, 1578-1657.</author>
               </titleStmt>
               <extent>[3], 40 p.   </extent>
               <publicationStmt>
                  <publisher>Typis R.E., impensis Gualteri Kettilby,</publisher>
                  <pubPlace>Londini :</pubPlace>
                  <date>1685.</date>
               </publicationStmt>
               <notesStmt>
                  <note>Reproduction of original in the Bodleian Library.</note>
               </notesStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>Created by converting TCP files to TEI P5 using tcp2tei.xsl,
      TEI @ Oxford.
      </p>
         </projectDesc>
         <editorialDecl>
            <p>EEBO-TCP is a partnership between the Universities of Michigan and Oxford and the publisher ProQuest to create accurately transcribed and encoded texts based on the image sets published by ProQuest via their Early English Books Online (EEBO) database (http://eebo.chadwyck.com). The general aim of EEBO-TCP is to encode one copy (usually the first edition) of every monographic English-language title published between 1473 and 1700 available in EEBO.</p>
            <p>EEBO-TCP aimed to produce large quantities of textual data within the usual project restraints of time and funding, and therefore chose to create diplomatic transcriptions (as opposed to critical editions) with light-touch, mainly structural encoding based on the Text Encoding Initiative (http://www.tei-c.org).</p>
            <p>The EEBO-TCP project was divided into two phases. The 25,363 texts created during Phase 1 of the project have been released into the public domain as of 1 January 2015. Anyone can now take and use these texts for their own purposes, but we respectfully request that due credit and attribution is given to their original source.</p>
            <p>Users should be aware of the process of creating the TCP texts, and therefore of any assumptions that can be made about the data.</p>
            <p>Text selection was based on the New Cambridge Bibliography of English Literature (NCBEL). If an author (or for an anonymous work, the title) appears in NCBEL, then their works are eligible for inclusion. Selection was intended to range over a wide variety of subject areas, to reflect the true nature of the print record of the period. In general, first editions of a works in English were prioritized, although there are a number of works in other languages, notably Latin and Welsh, included and sometimes a second or later edition of a work was chosen if there was a compelling reason to do so.</p>
            <p>Image sets were sent to external keying companies for transcription and basic encoding. Quality assurance was then carried out by editorial teams in Oxford and Michigan. 5% (or 5 pages, whichever is the greater) of each text was proofread for accuracy and those which did not meet QA standards were returned to the keyers to be redone. After proofreading, the encoding was enhanced and/or corrected and characters marked as illegible were corrected where possible up to a limit of 100 instances per text. Any remaining illegibles were encoded as &lt;gap&gt;s. Understanding these processes should make clear that, while the overall quality of TCP data is very good, some errors will remain and some readable characters will be marked as illegible. Users should bear in mind that in all likelihood such instances will never have been looked at by a TCP editor.</p>
            <p>The texts were encoded and linked to page images in accordance with level 4 of the TEI in Libraries guidelines.</p>
            <p>Copies of the texts have been issued variously as SGML (TCP schema; ASCII text with mnemonic sdata character entities); displayable XML (TCP schema; characters represented either as UTF-8 Unicode or text strings within braces); or lossless XML (TEI P5, characters represented either as UTF-8 Unicode or TEI g elements).</p>
            <p>Keying and markup guidelines are available at the <ref target="http://www.textcreationpartnership.org/docs/.">Text Creation Partnership web site</ref>.</p>
         </editorialDecl>
         <listPrefixDef>
            <prefixDef ident="tcp"
                       matchPattern="([0-9\-]+):([0-9IVX]+)"
                       replacementPattern="http://eebo.chadwyck.com/downloadtiff?vid=$1&amp;page=$2"/>
            <prefixDef ident="char"
                       matchPattern="(.+)"
                       replacementPattern="https://raw.githubusercontent.com/textcreationpartnership/Texts/master/tcpchars.xml#$1"/>
         </listPrefixDef>
      </encodingDesc>
      <profileDesc>
         <langUsage>
            <language ident="lat">lat</language>
         </langUsage>
      </profileDesc>
      <revisionDesc>
         <change>
            <date>2004-05</date>
            <label>TCP</label>Assigned for keying and markup</change>
         <change>
            <date>2004-05</date>
            <label>Aptara</label>Keyed and coded from ProQuest page images</change>
         <change>
            <date>2005-08</date>
            <label>Nicole Fallon</label>Sampled and proofread</change>
         <change>
            <date>2005-08</date>
            <label>Nicole Fallon</label>Text and markup reviewed and edited</change>
         <change>
            <date>2005-10</date>
            <label>pfs</label>Batch review (QC) and XML conversion</change>
      </revisionDesc>
   </teiHeader>
   <text xml:lang="lat">
      <front>
         <div type="title_page">
            <pb facs="tcp:40524:1"/>
            <pb facs="tcp:40524:1"/>
            <p>
               <hi>ROBERTI GROVII</hi>
CARMEN
DE
SANGUINIS CIRCUITU,
A
<hi>GULIELMO HARVAEO</hi> ANGLO,
PRIMUM INVENTO.
Adjecta sunt,
MISCELLANEA
QUAEDAM.</p>
            <p>
               <hi>LONDINI,</hi>
Typis <hi>R. E.</hi> Impensis <hi>Gualteri Kettilby,</hi> ad Insigne
<hi>Capitis Episcopalis</hi> in Coemeterio D. <hi>Pauli.</hi>
1685.</p>
         </div>
         <div type="to_the_reader">
            <pb facs="tcp:40524:2"/>
            <pb facs="tcp:40524:2"/>
            <head>Ad LECTOREM.</head>
            <p>QVid hunc non ingenii, sed otii mei partum in lucem
protulerit, si tuâ intersit scire, paucis accipe. In<g ref="char:EOLhyphen"/>ambulabam
fortè cum Viro quodam amicissimo, do<g ref="char:EOLhyphen"/>ctissimoque,
&amp;, uti fit, variis de rebus sermones se<g ref="char:EOLhyphen"/>rebamus.
Cumque ille improvisò satis peteret, ut Circuitum
Sanguinis, quem Gulielmus Harvaeus invenerat, Latinis
versibus exponerem; mirabar quod homini in mentem ve<g ref="char:EOLhyphen"/>nerit,
qui rem per se satis perplexam, &amp; à nemine antehàc
tentatam, à quoquam exigeret; nedum à me, qui in Poetarum
numero nomen meum nunquam professus fueram, neque quic<g ref="char:EOLhyphen"/>quam
in eo genere scripseram, nisi quod mihi aut Magistro<g ref="char:EOLhyphen"/>rum
metus, aut Amicorum preces excusserant; atque annum
tum, opinor, duodecimum de versu faciendo ne per somnium
quidem cogitaveram. Initio itaque renuebam strenuè; cum
verò nihil negando proficerem, nisi ut ille vehementiùs in<g ref="char:EOLhyphen"/>staret,
pareo propè invitus, &amp; ad inusitatum mihi opus
accingor. Vbi processeram aliquantulum, sensi me in brevia,
&amp; salebras incidisse: illud igitur quicquid erat operis,
rei difficultate perterritus abjeci. Quod annos aliquot apud
me neglectum jacuit; atque aeternùm, puto, jacuisset, nisi
Amicus alter, egregius Naturae Rimator, &amp; humaniorum
litterarum amantissimus, obnixè petîsset ut inceptum illud
meum ad exitum perducerem. Me certè hujus instituti jam
poenitebat, illius tamen precibus tandem victus, superiore
hyeme, cum de Febre quartanâ languerem, &amp; graviora
studia prohiberent Medici, id quod susceperam horis succi<g ref="char:EOLhyphen"/>sivis,
&amp; carptim, uti poteram, absolvi.</p>
            <p>Postquàm quaedam ad clariorem rei explicationem facien<g ref="char:EOLhyphen"/>tia
praemiseram, Harvaeum de Sanguinis Circuitu disseren<g ref="char:EOLhyphen"/>tem
induco, atque ea etiam attingentem quae deinceps, de
Animalium praesertim Generatione, Scripturus esset. Cum<expan>
                  <am>
                     <g ref="char:abque"/>
                  </am>
                  <ex>que</ex>
               </expan>
meminissem eum alicubi de iis mentionem fecisse, quae de In<g ref="char:EOLhyphen"/>sectis,
<pb facs="tcp:40524:3"/>
eorumque ortu notaverat; graviterque questum esse eas<note place="margin">Vid. Harv. de Gener. An. Exerc. 68.</note>
chartas, in quibus ista, aliaque descripta fuerant, militum
rapinis periisse; arreptâ hinc occasione, ipsum de omni Bello
Civili, mirisque, quae apud nos factae sunt, rerum conversioni<g ref="char:EOLhyphen"/>bus
vaticinantem facio. Tum quaedam de felicissimo Regis
in Angliam adventu praelocutus, nonnulla de Societate Re<g ref="char:EOLhyphen"/>giâ,
Optimi, Clementissimique CAROLI auspiciis institutâ,
paulò prolixiùs adjicit, quasi summis Philosophiae Naturalis
incrementis delectatus; atque inde ad Sanguinis Circuitum,
quasi fluctu quodam delatus relabitur. Haec aliaque aspersa
sunt, ut te, Lector, aliquâ saltem varietate recrearem.</p>
            <p>Opusculum istud, qualitercunque absolutum, Viris aliquot
Poetices pariter, ac Medicinae peritis ostendendum curavi;
cumque illi nihil in eo magnoperè reprehenderent, alii verò
edendum putarent, illud ego in publicum prodire passus sum.
Adjunxi praeterea quaecunque mihi, aut puero olim, aut ju<g ref="char:EOLhyphen"/>veni
exciderant, quae quidem reperire potui; pleraque ante
sparsim edita, reliqua nunc de lacerâ papyro descripta sunt;
neque aliâ sanè de causà, nisi ut in mediocrem fasciculum ex<g ref="char:EOLhyphen"/>crescerent.
In his nonnulla sunt quorum argumentum à Poe<g ref="char:EOLhyphen"/>tarum
genio quàm maximè abhorrere videatur. Sed mos est
apud Cantabrigienses, ut quicunque aliquâ de re in Comitiis
disputaturi sunt, de eâ amicorum aliquis carmine quasi prae<g ref="char:EOLhyphen"/>ludat.
Hinc quaedam ad Medicinam, &amp; Jurisprudentiam
spectantia reperies; iis autem caeterisque, quae nunc damus,
si pro humanitate tuâ veniam concesseris; indigneris quantum
voles, neque haec solùm, sed &amp; mea omnia iratissimis Gram<g ref="char:EOLhyphen"/>maticis
relegenda tradas; imò mihi graviùs etiam quàm
nunc succenseant Musae, Gratiaeque omnes, si unquam posthac,
vel tribus versiculis, aut ipsi, aut tibi molestus fuero. Vale.</p>
         </div>
         <div type="errata">
            <head>ERRATA.</head>
            <p>PAg. 11. lin. 28. <hi>Quod,</hi> leg. <hi>Quid.</hi> Pag. 16. lin. 17. <hi>Num,</hi> leg. <hi>Nam.</hi> P. 18.
lin. 25. <hi>Sithera,</hi> leg. <hi>Cithara..</hi>
            </p>
         </div>
      </front>
      <body>
         <div type="poem">
            <pb n="1" facs="tcp:40524:3"/>
            <head>CARMEN
DE
SANGUINIS CIRCUITU,
A
GVLIELMO HARVAEO ANGLO,
Primum Invento.</head>
            <l>MUsa mihi, causas memora, quo ferveat igne</l>
            <l>Sanguis, quam rapido exundans torrente
feratur;</l>
            <l>Quid venam repleat; cur tensa arteria pulsu</l>
            <l>Perpetuo micet, alternis residensque tumensque;</l>
            <l>Quidque intermisso praecordia verberet ictu.</l>
            <l>Non haec, docta licet, veterum cognoverat aetas;</l>
            <l>Non haec Phillyrides Chiron, non ipse Machaon</l>
            <l>Non Amythaonides; non haec pulcherrima vidit,</l>
            <l>Quamvis discissis cuncta indagaret in extis,</l>
            <l>Abderitani cultor celeberrimus horti:</l>
            <l>Nec tu, magne Senex, Coâ qui missus ab urbe,</l>
            <l>Ut male suspectos tua pelleret herba furores,</l>
            <l>Risisti meritò insani deliria vulgi.</l>
            <l>
               <pb n="2" facs="tcp:40524:4"/>
Nec solers Phrygiis ortus Galenis in agris,</l>
            <l>Quem cognata diu mirata est Roma medentem,</l>
            <l>Grataque posteritas omni venerabitur aevo:</l>
            <l>Nec Caesalpinus; nec tu, praeclare Soavi,</l>
            <l>Olim Phaebaeas inter notissime turbas,</l>
            <l>Qua Padus irriguos foecundat gurgite campos,</l>
            <l>Quaque Antenoreas Neptunus protegit arces,</l>
            <l>Et circumfusis tutas amplectitur undis:</l>
            <l>Sed, quem felici laetata Britannia partu</l>
            <l>Edidit, Harvaeus, notum per secula nomen,</l>
            <l>Harvaeus monstrator erat, primusque latentes</l>
            <l>Expediit causas, priscisque incognita seclis</l>
            <l>Eruit è tenebris, piceamque abscedere nubem</l>
            <l>Jussit, &amp; obscuris accendit lumina rebus.</l>
            <l>Hic etenim varios expendit sedulus usus</l>
            <l>Membrorum, mentisque aciem per singula mittit</l>
            <l>Sollicitus, sectisque animantibus inspicit omnes</l>
            <l>Morborum tacitus sedes; secumque requirit</l>
            <l>Unde trahant lentae renovata incendia Febres;</l>
            <l>Et quo fonte, quibusque exundet fluctibus Hydrops;</l>
            <l>Quid maciem inducat; quid iniquo pondere Splenem</l>
            <l>Attolat; quae vis faciat lapidescere Renes:</l>
            <l>Has ille atque alias moriendi mille figuras,</l>
            <l>Vestigatque animo, mortisque pericula longè</l>
            <l>Summovet, &amp; medicas Parcis instantibus artes</l>
            <l>Opponit prudens, atque omnia mente volutat;</l>
            <l>Nec putat in membris vitalem haerere liquorem,</l>
            <l>Tardaque per longos protendere stagna canales,</l>
            <l>Sed ruere, &amp; celeri circum vertigine ferri.</l>
            <l>Convocat interea lectos in tecta sodales,</l>
            <l>Queis praeclarae artes, &amp; sacra Epidauria cordi:</l>
            <l>Atque, ait, experiar mihi quae comperta videntur;</l>
            <l>
               <pb n="3" facs="tcp:40524:4"/>
Sintne satis perspecta, &amp; certis cognita signis;</l>
            <l>An vanae tantum species, &amp; amabilis error</l>
            <l>Me noscendi avidum falsâ sub imagine ludat.</l>
            <l>Arreptumque Canem obtortâ cervice prehensum</l>
            <l>Tollit, &amp; in mensâ resupinum ponit; at ille</l>
            <l>Arrectis horret villis, &amp; brachia morsu</l>
            <l>Appetit, &amp; magnis ululatibus omnia complet;</l>
            <l>Et pedibus pugnat. Sed nulli obsistere fatis</l>
            <l>Fas est. Harvaeus validis complexibus urget;</l>
            <l>Atque infelicem, &amp; luctantem plurima frustra,</l>
            <l>Per mediam extendit tabulam; tum fune reductos</l>
            <l>Innectitque pedes, &amp; vincla tenacia stringit.</l>
            <l>Cumque ita porrectus metuens, pavitansque jaceret</l>
            <l>Ille miser, trepidans artus, &amp; pectus anhelum;</l>
            <l>Tum placidè aspiciens vinctum, sic ore profatur.</l>
            <l>Non me, inquit, feritas animi, non dira libido</l>
            <l>Crudelem facit, aut saevi inclementia cordis:</l>
            <l>Sed mihi mente imâ, totisque recepta medullis</l>
            <l>Laudis sacra fames nolentem talia cogit</l>
            <l>Moliri, &amp; lenes abigit de pectore sensus.</l>
            <l>Fert animus caecas naturae aperire latebras;</l>
            <l>Occultas olim rerum perquirere causas;</l>
            <l>Captivumque diù vinclis exolvere verum.</l>
            <l>Certum est magna sequi, &amp; tectas, penitusque remotas</l>
            <l>Explorare vias; quo flumine sanguis agatur,</l>
            <l>Quo duce liventem inficiat nova purpura venam.</l>
            <l>Tu, quanquam infandos miser experiare dolores,</l>
            <l>Immeritamque feras paenam, solamen habeto</l>
            <l>Mortis, quod fato non sis jugulatus iniquo;</l>
            <l>Quòd neque disruptus rabiosi dente Molossi</l>
            <l>Occideris, nec te consumat pigra senectus.</l>
            <l>Nam neque, per fossas, foedamque ignobilis ulvam</l>
            <l>
               <pb n="4" facs="tcp:40524:5"/>
Projiciere Canis, nec tabo membra liquescent;</l>
            <l>Nec tu nocturnis raptus laniabere monstris,</l>
            <l>Nec putrescentes corvus populabitur artus.</l>
            <l>Sed si (quod fore confido) mihi docta Minerva</l>
            <l>Riserit indulgens, votisque vocatus Apollo</l>
            <l>Annuerit caeptis, nunquam tua fama peribit;</l>
            <l>Sed quacunque mei pertinget gloria facti,</l>
            <l>Tu quoque notus eris, totoque legeris in Orbe</l>
            <l>Clarus, &amp; aeternum vives moriture Lycisca.</l>
            <l>Talia narrabat surdo, dextraque coruscos</l>
            <l>Cultellos effert, gladiisque micantibus instat.</l>
            <l>Ut verò vulnus sensit fera, corpore toto</l>
            <l>Contorquet sese, &amp; fremitu gravis intonat acri;</l>
            <l>Et simul infrendit nudatos spumea rictus,</l>
            <l>Dente, oculoque minax frustra; tremor ilia pulsat;</l>
            <l>Exercetque ferox vanam sine viribus iram.</l>
            <l>Namque illum summo conantem insurgere nisu</l>
            <l>Intorti cohibent nodi, clavique trabales.</l>
            <l>At Senior nullo turbatus murmure pergit,</l>
            <l>Et rigidos enses, &amp; inexorabile ferrum</l>
            <l>Perque leves tunicas, perque ultima viscera ducit;</l>
            <l>Intentusque operi extremi penetralia Ventris</l>
            <l>Pandit, &amp; incisas properans divellere carnes,</l>
            <l>Illas hinc atque hinc manibus detrudit; &amp; inde</l>
            <l>Introrsum adnutans fumantia conspicit exta.</l>
            <l>Hîc Jecur immensum vasto se pondere jactat,</l>
            <l>Et tumet, &amp; Tyrium vincit splendore venenum;</l>
            <l>Sic pulchrùm nitet, &amp; nativo fulgurat Ostro.</l>
            <l>Haec domus, ut fama est, tenerorum tristis Amorum;</l>
            <l>Hinc procul intentans saevus sua tela Cupido,</l>
            <l>Mollia languenti succendit pectora flammâ.</l>
            <l>Sive hîc vi magnâ, &amp; multo percocta calore,</l>
            <l>
               <pb n="5" facs="tcp:40524:5"/>
Immutata novum sumunt alimenta ruborem:</l>
            <l>Seu potiùs nimio sanguis flagrantior aestu,</l>
            <l>Hîc faecem nocuam, atque acri flavedine Bilem</l>
            <l>Exuit ardentem, &amp; latices deponit amaros.</l>
            <l>Quod superest oleo, &amp; molli pinguedine lentum</l>
            <l>Et servat longos, faciles &amp; concipit ignes.</l>
            <l>Hinc autem contra, &amp; diversâ in sede recumbit</l>
            <l>Splen, &amp; mole minor, facieque obscurus, &amp; usu.</l>
            <l>Hunc levibus perhibent Pulmonem agitare cachinnis;</l>
            <l>Aut succum austerum, atque humores colligit atros;</l>
            <l>Aut escam subigit, stomachoque infundit acetum.</l>
            <l>In medio jacet ingluvies, barathrumque macelli</l>
            <l>Ventriculus, magni protensus imagine sacci.</l>
            <l>Huic appensa olidas circumstringentia faeces,</l>
            <l>Intestina haerent, variosque inducta per orbes,</l>
            <l>Multiplici gyro sinuosa volumina torquent.</l>
            <l>Haec membrana levis nexu complectitur arcto;</l>
            <l>Perque illam niveas cernit prorepere fibras,</l>
            <l>Quas primus doctâ detexit Asellius arte;</l>
            <l>Lactiferasque vocat lactis de nomine venas.</l>
            <l>Pancreas, &amp; Renes, plura &amp; miracula rerum</l>
            <l>Transilit, aut strictim, &amp; festino lumine lustrat;</l>
            <l>Alta petit, vitaeque arces invisere gestit.</l>
            <l>Stat supra expansum famâ memorabile Septum,</l>
            <l>Altera carnoso pars est circundata limbo,</l>
            <l>Altera Pergameas imitatur lucida pelles;</l>
            <l>Et per transversas aequo libramine costas</l>
            <l>Tenditur, atque imas superis discriminat oris.</l>
            <l>Incipit hinc primum hirsutus se attollere Thorax,</l>
            <l>Molliter inflexus curvatae more carinae.</l>
            <l>Hunc natura parens, venturi praescia, firmo</l>
            <l>Costarum vallo, &amp; solido muniverat osse.</l>
            <l>
               <pb n="6" facs="tcp:40524:6"/>
Hîc etenim assiduo motu praecordia Pulmo</l>
            <l>Ventilat, inque vices hauritque, &amp; rejicit auras.</l>
            <l>Hîc Cor quod reliquis voluit praecellere membris</l>
            <l>Ipse Pater, medium sublimi in sede locavit.</l>
            <l>Sed neque summus honos, neque propugnacula prosunt;</l>
            <l>Ille cruentatas mergens in pectora palmas,</l>
            <l>Omnia crudeli properat discindere ferro;</l>
            <l>Irrumpitque aditus, laxataque claustra revellit.</l>
            <l>Tum verò occultae sedes, vitaeque recessus</l>
            <l>Ostendunt sese, &amp; Cordis domus alta patescit.</l>
            <l>Ipsum autem tenero affultum Pulmone superbum,</l>
            <l>Interiore cubat tecto, &amp; penetralibus imis;</l>
            <l>Vitalesque omni diffundit corpore succos.</l>
            <l>Nunc penitus totâ intentis compagine nervis</l>
            <l>Tollitur, &amp; stricto tumidum mucrone minatur,</l>
            <l>Intentatque ictus; nunc fibris mollè solutis</l>
            <l>Decidit, &amp; subitò flaccescens languida circum</l>
            <l>Demittit latera, &amp; cono procurrit acuto.</l>
            <l>Nec mora, nec requies; rapido sese ocyus Euro</l>
            <l>Colligit, &amp; motus servat, repetitque priores:</l>
            <l>Atque iterum assurgens solidum densatur in orbem;</l>
            <l>Atque iterum in longum pendentia fila remittit.</l>
            <l>Nam Natura sagax pariter nobisque ferisque</l>
            <l>Mirâ arte in geminas divisit Corda Cavernas;</l>
            <l>Quae modo turgentes ingesto rore tumescunt,</l>
            <l>Et mox emisso subsidunt sanguine. Nempe</l>
            <l>Nil stabile, immotumque datum est mortalibus aegris;</l>
            <l>Nec sine continuo ducenda est vita labore;</l>
            <l>Exoptata quies mors est. Cor mobile pulsu</l>
            <l>Perpetuo quatitur, trepidatque: ex Corde superno</l>
            <l>Quatuor enatae procurrunt ordine Venae,</l>
            <l>Hinc binae, atque illinc; facies non omnibus una,</l>
            <l>
               <pb n="7" facs="tcp:40524:6"/>
Non idem est habitus. Pars crasso tegmine tuta</l>
            <l>Albet, &amp; inclusos occultat cauta liquores.</l>
            <l>Pars tenues tunicas, pellesque induta nitentes,</l>
            <l>Purpureum ostentat laticem, livensque fatetur</l>
            <l>Internos minio nativo ardescere tractus.</l>
            <l>Illas spiritibusque tumens, &amp; turgidus inflat,</l>
            <l>Has leni placidus percurrit flumine sanguis.</l>
            <l>Verùm Corde omnes, &amp; eodem fonte coortae,</l>
            <l>Grandescunt primùm, &amp; fluvio majore feruntur;</l>
            <l>Post autem angustos subitò tenuantur in amnes,</l>
            <l>Inque canaliculos aliosque aliosque tributae,</l>
            <l>Decrescunt sensim; filisque extensa minutis</l>
            <l>Exta per, &amp; carnes, atque omnia membra vagantur,</l>
            <l>Vivificum cunctis afflantes artubus ignem.</l>
            <l>Haec aliis olim satis explorata relinquit.</l>
            <l>Ast ipsum interea cupidum nova cura fatigat;</l>
            <l>Quis Cordis molem exagitet labor, unde calentes</l>
            <l>Accipiat succos, &amp; quas extrudat in oras;</l>
            <l>Quo fluat exundans per aperta foramina Sanguis,</l>
            <l>Sanguis qui inducto venarum tegmine clausus,</l>
            <l>Ambiguos trahit anfractus, &amp; fallit eundo.</l>
            <l>Sic ubi lentus Arar tacito per pinguia repit</l>
            <l>Culta gradu, lenique pererrat pascua rivo,</l>
            <l>Incertum est partes has, an labatur in illas:</l>
            <l>Cum verò injectas accepit gurgite moles,</l>
            <l>Et trabibus fraenantur aquae, vehementior exit,</l>
            <l>Mutatusque fremit, superatoque aggere spumans</l>
            <l>Saevit, &amp; in Rhodanum violentas concitat undas.</l>
            <l>Ergo placet tepidos amnes, cursumque ruentis</l>
            <l>Sanguinis obstruere, &amp; nodo constringere Venas.</l>
            <l>Sunt geminae ante alias insignes mole, modoque;</l>
            <l>Illam jure Cavam vocitat Romana juventus,</l>
            <l>
               <pb n="8" facs="tcp:40524:7"/>
Hanc olim Graii dixerunt nomine Aortam.</l>
            <l>Contiguis pariter labuntur fluctibus ambae,</l>
            <l>Et socios ambae spargunt per corpora ramos.</l>
            <l>Hanc Harvaeus, &amp; hanc oculisque animoque remensus;</l>
            <l>Forte Cavam primò tenui complexus habenâ,</l>
            <l>Amplum intercludit filo cohibente canalem,</l>
            <l>Obsepitque vias. Atque hîc, mirabile visu!</l>
            <l>Qui propior Cordi sanguis dilabitur ultrò</l>
            <l>Cordis in Auriculam, depletaque sanguine Vena</l>
            <l>Concidit, &amp; vacuas jungit sine flumine ripas.</l>
            <l>Qui verò excelsâ Vitae distabat ab arce</l>
            <l>Longiùs, astricto praeclusus stamine, caeptum</l>
            <l>Sistit iter, magnoque attollit Vasa tumore:</l>
            <l>Distentas tunicas, &amp; claustra obstantia pulsat,</l>
            <l>Implicitos nequicquam ardens perrumpere nexus.</l>
            <l>Postquam haec Harvaeus solerti mente notârat,</l>
            <l>Ipse manu nodos, &amp; vincula linea solvit.</l>
            <l>Tum subitò emissus per mota repagula sanguis,</l>
            <l>In patulas Cordis cellas, &amp; tecta refertur.</l>
            <l>Haec ubi visa seni, multumque expensa sagaci;</l>
            <l>Arripit ingentem, vincloque innectit Aortam.</l>
            <l>Omnia nunc diversa videt, nunc altera surgit</l>
            <l>Naturae facies. Nam quà longissima Vena</l>
            <l>Perplexos ultra nodos porrecta jacebat,</l>
            <l>Mollior elapso flaccescit sanguine; sed quà</l>
            <l>Interiùs spectat, Cordi conjuncta sinistro,</l>
            <l>Dura riget, succoque superveniente tumescit.</l>
            <l>Allabensque liquor, spatiis conclusus iniquis,</l>
            <l>Aestuat introrsum, vitalemque ampliat orbem,</l>
            <l>Et propè disrupti intendit retinacula Cordis.</l>
            <l>His etiam rite expensis, simul omnia circum</l>
            <l>Laxat vincla Senex; magno simul impete sanguis</l>
            <l>
               <pb n="9" facs="tcp:40524:7"/>
Emicat, &amp; prono decurrit concitus amne:</l>
            <l>Corque vices peragit, renovatque arteria pulsum,</l>
            <l>Quantum efferre valent moribundi languida membra.</l>
            <l>Harvaeus, qui cuncta animo securus obibat,</l>
            <l>Constitit attonito similis, paulumque moratus,</l>
            <l>His tandem charos dictis affatur amicos.</l>
            <l>Vos quibus alma salus curae est, qui sacra medentûm</l>
            <l>Pocula miscetis; quorumque potentibus herbis</l>
            <l>Fata retardantur, miserumque extenditur aevum;</l>
            <l>Accipite haec animis, memoresque recondite vestris;</l>
            <l>Et veras demum vitae cognoscite causas.</l>
            <l>Dissimiles Venae varios formantur in usus;</l>
            <l>Hae primùm acceptos pleno de Corde liquores</l>
            <l>Carnibus instillant, &amp; toto corpore miscent;</l>
            <l>Regressos illae in Cordis penetrale refundunt.</l>
            <l>Principiò sanguis fonte eluctatus ab uno,</l>
            <l>Conjungit vires, &amp; magno flumine fertur;</l>
            <l>Post autem in rivos scindit sese usque minores.</l>
            <l>Tunc iter obscurum ingrediens, caecosque meatus,</l>
            <l>Exiles Venarum apices, &amp; parvula lentus</l>
            <l>Vasa subit majora petens; &amp; semper eundo</l>
            <l>Auctior, immensus redit in praecordia torrens.</l>
            <l>Nam velut irrigui fontes, fluviique minores</l>
            <l>In Thamesin leni deducunt murmure lymphas;</l>
            <l>Ille novo fluctu, &amp; lato spatiosior alveo,</l>
            <l>Crescentes undas sinuoso in Nerea tractu</l>
            <l>Promovet, ingentique impellit flumine Pontum.</l>
            <l>Haud aliter summo rediens è corpore sanguis:</l>
            <l>In tenues primùm Venas, parvosque canales</l>
            <l>Insinuat sese; subito majora redundans</l>
            <l>Vasa petit; tandem collectos undique rivos</l>
            <l>Inque Cavam cogit, ripisque coercet eisdem.</l>
            <l>
               <pb n="10" facs="tcp:40524:8"/>
Illa gravis tumet, &amp; refluo distenta liquore</l>
            <l>Partem oneris ponit, Cordisque eructat in oras.</l>
            <l>Quod simulac sensit venientis pondera succi,</l>
            <l>Tenditur, &amp; rigidum, &amp; massâ majore gravatum</l>
            <l>Omnibus insurgit fibris, multaque potens vi</l>
            <l>Sanguineum amplexans laticem constringit; at ille</l>
            <l>Quà data porta ruit: Pulmonem protinus omnem</l>
            <l>Proluit, &amp; tetrum exhalans de pectore fumum,</l>
            <l>Aetheriâ nimium fervorem decutit aurâ;</l>
            <l>Atque inspirato vitales aere flammas</l>
            <l>Suscitat, &amp; raptim caelesti accenditur igne.</l>
            <l>Tum nitor effaeto redit, &amp; nova gloria succo.</l>
            <l>Jamque sinum Cordis laevum fulgentior intrat;</l>
            <l>Atque inde in vastam magnâ vi pulsus Aortam</l>
            <l>Prosilit, illa ictu distenditur, &amp; simul omnes</l>
            <l>Expansi toto subsultant corpore rami.</l>
            <l>Sanguinis hoc iter est, atque haec via regia vitae:</l>
            <l>Perpetuis agitur gyris membra omnia circum;</l>
            <l>Atque iterum in Venas, iterumque in Corda recurrit;</l>
            <l>Itque, reditque viam, celerique reciprocus aestu,</l>
            <l>In sua conversus vestigia volvitur amnis,</l>
            <l>Atque indefessum peragit circumfluus orbem.</l>
            <l>Hunc motum, hos cursus innexa, solutaque Vena</l>
            <l>Monstrat, &amp; extantes diversâ in parte tumores.</l>
            <l>Non etenim instabili fertur pede mobilis humor;</l>
            <l>Ut levis Euripus dubiâ revolubilis undâ:</l>
            <l>Sed certis semper gradibus pergitque, reditque.</l>
            <l>Nam qui perluto veniunt è corpore succi,</l>
            <l>Promptior his in Cor lapsus, via tuta patescit:</l>
            <l>Sed refluis validum opposuit Natura Tridentem,</l>
            <l>Et ternâ clausas munivit cuspide portas.</l>
            <l>Quique è compresso pelluntur Corde liquores,</l>
            <l>
               <pb n="11" facs="tcp:40524:8"/>
Exitus his facilis datur, at remeantibus obstant</l>
            <l>Claustra, &amp; Lunatae stantes in limine Valvae.</l>
            <l>Verum haec ipse equidem modicis conclusa libellis</l>
            <l>Expediam; atque alias rationes insuper addam;</l>
            <l>Cur Medicus leni constringens brachia nexu,</l>
            <l>Cum gravis accensas populatur flamma medullas,</l>
            <l>Inferiùs Venam secet, &amp; quà proxima Carpo est:</l>
            <l>Quid faciat nodos varicoso in poplite; quidque</l>
            <l>Sanguinis impediat subitum per prona relapsum;</l>
            <l>Pluraque purpurei laticis monstantia cursus.</l>
            <l>Tum genitale arvum, &amp; vitae primordia pandam;</l>
            <l>Ut genus humanum, pecudesque, &amp; caerula monstra,</l>
            <l>Cuncta ovo exorta, &amp; Puncto saliente creata.</l>
            <l>Nec nostram effugient, quantumvis parvula, curam,</l>
            <l>Quae miranda magis, subtili texuit arte</l>
            <l>Natura, &amp; primum adductis prorepere fibris</l>
            <l>Jussit, mox pictis volitare per aera pennis.</l>
            <l>Forsitan haec etiam, non multum ingrata, docebo;</l>
            <l>Ni mea crudelis compilet scrinia miles.</l>
            <l>Nam mihi nescio quid laevi mens aegra minatur;</l>
            <l>Arma procul video, &amp; fulgentes aere catervas.</l>
            <l>Quae rabies animi, quae tanta insania Cives</l>
            <l>Perculit ingratos; atque in sera praelia raptat</l>
            <l>Felices nimium, Carolo regnante, Britannos?</l>
            <l>Hei mihi! quas clades, &amp; quos inimica tumultus</l>
            <l>Fata parant? cerno stagnantes sanguine campos;</l>
            <l>Cognatasque acies alternâ caede rubentes.</l>
            <l>Quod sibi vult Styge prorepens Consessus ab imâ;</l>
            <l>Diraque regali perfusa cruore bipennis?</l>
            <l>Ante precor mors atra graves mihi condat ocellos,</l>
            <l>Quam videam illius casus, lacrymasque diei.</l>
            <l>Eheu! quam variis jactabitur Anglia fatis!</l>
            <l>
               <pb n="12" facs="tcp:40524:9"/>
Principiò in miseram immanis dominabitur Hydra:</l>
            <l>Sed ferus obscaenum Serpens caput exerit Orco,</l>
            <l>Terrificos spargens oculis flammantibus ignes,</l>
            <l>Oraque sanguineis turpatus lurida guttis;</l>
            <l>Inque ipsam ruit ille Hydram; &amp; de sede supremâ</l>
            <l>Dejicit, &amp; rursus tenebrosa in Tartara mittit.</l>
            <l>Mox aliam ipse Hydram nocte, &amp; pallentibus umbris</l>
            <l>Evocat; hanc subito, nec opino vulnere mactat;</l>
            <l>Atque indignatus Stygias detrudit ad undas,</l>
            <l>Sibila tentantem frustrà, &amp; capita aegra plicantem.</l>
            <l>Tum spoliis Divûm solioque superbit eburno:</l>
            <l>Et tria squamigero Sceptra impius arripit ore.</l>
            <l>Jamque novo laetus regno, rebusque secundis</l>
            <l>Exultat, vacuaque furens bacchatur in Aulâ<g ref="char:punc">▪</g>
            </l>
            <l>Cogitur hic etiam infernas transnare paludes.</l>
            <l>Tum latebras tristes, atque horrida tecta relinquens,</l>
            <l>Erepit gracilisque, pigerque, &amp; frigidus Anguis;</l>
            <l>Sed solo armorum sonitu tremefactus inani,</l>
            <l>In deserta fugit, caecoque reconditur antro.</l>
            <l>Extemplò faedis horrescunt omnia Monstris;</l>
            <l>Qualia nec vastis sitiens alit Africa campis,</l>
            <l>Nec varius salso pascit sub gurgite Proteus.</l>
            <l>Harpyiasque, Hydrasque truces, verasque Chimaeras,</l>
            <l>Ignotasque olim species faecunda ministrant</l>
            <l>Tartara, nocte atrâ, &amp; densâ caligine tectas;</l>
            <l>Luctantes secum, atque in mutua tela ruentes.</l>
            <l>O Pater! O Fessis tandem succurre Britannis!</l>
            <l>Et tot pressa malis, tantisque attrita ruinis</l>
            <l>Anglia duret adhuc; atque omni functa periclo,</l>
            <l>Excelsum nitidis iterum caput inserat Astris.</l>
            <l>Nescio quis gelidâ insolitus mihi fulgor ab Arcto</l>
            <l>Exoritur, dubioque illustrat lumine terras.</l>
            <l>
               <pb n="13" facs="tcp:40524:9"/>
Rarescunt tenebrae, victaeque Aquilone sereno</l>
            <l>Diffugiunt nubes; latum Sol igneus orbem</l>
            <l>Attollit, totoque abscedunt aethere nimbi.</l>
            <l>Monstra novis radiis, subitaque exterrita luce</l>
            <l>Horrendas sedes, &amp; Tartara nota revisunt;</l>
            <l>Praecipitique fugâ in patrium referuntur Avernum.</l>
            <l>Fortunata Dies! quibus exornare triumphis!</l>
            <l>Quos miseris tandem plausus! quae gaudia portas!</l>
            <l>Delitiae Angliacae gentis, Regumque propago</l>
            <l>Carolus alter adest, sceptrisque potitur avitis.</l>
            <l>Stant gemini circum Fratres; Ille aureus alter</l>
            <l>Gratanti ingreditur similis; tristissima nubes</l>
            <l>Alterius caput obscurâ ferrugine cingit.</l>
            <l>Regale ambo latus stipant: Hic pergit in Urbem</l>
            <l>Clamores inter laetos, &amp; vota suorum.</l>
            <l>Hunc sequitur Pax alma, &amp; pleno Copia cornu,</l>
            <l>Et pietas, &amp; prisca fides, &amp; gloria rerum.</l>
            <l>Quae neglecta diù, pedibusque obtrita jacebat</l>
            <l>Relligio, antiquum sumit rediviva nitorem,</l>
            <l>Caelestique iterum affulget placidissima vultu.</l>
            <l>Quid non efficiat tanti praesentia Regis?</l>
            <l>Illius auspiciis doctorum illustre Virorum</l>
            <l>Concilium accitur; totoque ex Orbe frequentes</l>
            <l>Conveniunt, iisdem succensi pectora curis.</l>
            <l>Quisque suum pulchrâ caput obvincire coronâ</l>
            <l>Ardet, &amp; audaci palmam decerpere dextrâ.</l>
            <l>Namque animum exacuit savor; &amp; sub Principe crescit</l>
            <l>Laudis amor, studiisque accenditur aemula virtus.</l>
            <l>Neve inimicitiae tali in certamine. Sed quis?</l>
            <l>Ille quis est claro Divorum sanguine cretus,</l>
            <l>Quem scriptis, factisque, admirandisque repertis</l>
            <l>Insignem, nobis mittit glacialis Ierne?</l>
            <l>
               <pb n="14" facs="tcp:40524:10"/>
O quanta! &amp; quae turba Virum comitatur euntem!</l>
            <l>Cumque ipso parili gestit procedere gressu:</l>
            <l>Omnes ingenio praestantes, artibus omnes.</l>
            <l>Non tot Cumaeo folia abripiuntur ab antro;</l>
            <l>Atque abrepta levi volitant ludibria vento:</l>
            <l>Non tot Cecropiae, depastis floribus Hyblae,</l>
            <l>Autumno glomerantur apes, cum rauca resultant</l>
            <l>Aera, &amp; caeruleus resonat tinnitibus aether.</l>
            <l>Neve illi tenues, dubiaque ab origine Formas,</l>
            <l>Argutasque secant nugas; sed pondera rerum</l>
            <l>Solliciti tractant, verique cupidine tacti</l>
            <l>Singula pertentant; certatim nobile semper</l>
            <l>Fervet opus, magnoque evolvunt cuncta labore.</l>
            <l>Quicquid in immensi jactatur limite Mundi;</l>
            <l>Quicquid Pontus habet, quicquid spirabilis aër;</l>
            <l>Quicquid Terra parens summove in cortice gestat,</l>
            <l>Aut imis occultat inexplorata cavernis;</l>
            <l>Nil illi praeclusum, intentatumve relinquunt;</l>
            <l>Omnia rimantur. Felici indagine multa</l>
            <l>Inveniunt; aliisque investigata refingunt</l>
            <l>In melius. Quaecunque olim ter Maximus Hermes</l>
            <l>Tentavit, quoties caluit Memphitica fornax;</l>
            <l>Quaeque Syracusio descripta in pulvere Vati,</l>
            <l>Barbarus immiti abrupit Problemata ferro;</l>
            <l>Quaeque ignarus adhuc causarum, viscera vidit,</l>
            <l>Dum frustra inversis extis inhiabat Aruspex,</l>
            <l>Venturam exquirens sortem, mentemque Deorum:</l>
            <l>Illi quotidiè versant, animoque manuque</l>
            <l>Omnia Scrutantes; illis Natura reclusas</l>
            <l>Pandit opes, neque se nebulis obscura recondit.</l>
            <l>Illi concretas moles, &amp; corpora dura</l>
            <l>Igne domant, subitoque sua in primordia solvunt.</l>
            <l>
               <pb n="15" facs="tcp:40524:10"/>
Et Lunae, Solisque viam, &amp; labentia coelo</l>
            <l>Sidera describunt radio, &amp; quibus Orbibus errent</l>
            <l>Terribili horrendùm rutilantes crine Cometae.</l>
            <l>Serpentes atros, Pisces, genus omne Ferarum</l>
            <l>Arte secant summâ, &amp; spirantia membra revolvunt;</l>
            <l>Fibrillas omnes, &amp; vasa minutula quaerunt.</l>
            <l>Atque illis nostrum si fors superare laborem</l>
            <l>Contigerit, mihi jucundum est, &amp; amabile vinci.</l>
            <l>Conscia mens recti sibi gaudet; splendida nunquam</l>
            <l>Facta premit, minimumque alienis invidet ausis.</l>
            <l>Hos fama ad superos fulgentibus evehat alis;</l>
            <l>Nos quoque posteritas aliquo signabit honore,</l>
            <l>Qui primi Cordis certâ rate findimus aequor,</l>
            <l>Ignotosque olim vitae tranavimus amnes.</l>
            <l>Talia fatidico Senior de pectore fundit.</l>
            <l>Interea diris Animal cruciatibus aegrum,</l>
            <l>Immanes patitur secto Thorace dolores.</l>
            <l>Cor tamen ad solitum accingit sese usque laborem,</l>
            <l>Et validis primùm, &amp; crebris micat ictibus; at mox</l>
            <l>Segniùs, &amp; raro respondet verbere; Pulsu</l>
            <l>Ancipiti tremit, atque incertâ fluctuat undâ;</l>
            <l>Tum fatis victum cadit, immotumque quiescit.</l>
            <l>Ferreus abscondit morientia lumina somnus,</l>
            <l>Horrentesque rigent artus, calor ossa relinquit.</l>
            <l>Harveides animo pervolvens cuncta, Canemque</l>
            <l>Exanimem spectans; Quo te, inquit, fata tulerunt?</l>
            <l>O mihi si raptum in lucem revocare liceret,</l>
            <l>Et fugientem animam gelidis infundere membris!</l>
            <l>Sed prohibent Parcae, &amp; nullo jam carmine Manes</l>
            <l>Flectendi: vel si tantum medicamina possent;</l>
            <l>At me irae superûm terrent, &amp; Apolline natus</l>
            <l>Fulmineo extinctus jactu. Quid nunc tibi tandem</l>
            <l>
               <pb n="16" facs="tcp:40524:11"/>
Pro merito egregio, &amp; vitae pro munere reddam?</l>
            <l>Nec tu defunctus planctu laetabere inani;</l>
            <l>Nec tua solabor pretioso fata sepulchro,</l>
            <l>Ista levem Culicem vano splendore coronent,</l>
            <l>Quem brevis ingrati pastoris sustulit ira;</l>
            <l>Formicamve vagam, quam incautam succina gutta</l>
            <l>Implicuit, pinguique revinctam rore peremit.</l>
            <l>Major honos tibi debetur, tibi gloria major.</l>
            <l>Namque tui generis Procyon, &amp; Sirius ardens,</l>
            <l>Inque domos Superûm, &amp; stellantia tecta recepti:</l>
            <l>Quin tu etiam aetherias conscendas tertius arces.</l>
            <l>Tu quoque caelestes inter numerabere flammas;</l>
            <l>Sublimique procul radians fulgebis in Axe.</l>
            <l>Neve Canis vestro in caelis formosior Astro</l>
            <l>Ullus erit, non qui rabioso sidere tostos</l>
            <l>Urit agros, non qui Leporis vestigia latrat.</l>
            <l>Num neque lethalem in terras jaculaberis ignem.</l>
            <l>Inducens hominum generi morbosque, famemque;</l>
            <l>Nec sata, nec pecudes insano fervidus aestu</l>
            <l>Extingues: sed laeta tuo, &amp; flaventia culta,</l>
            <l>Atque salutiferas herbarum lumine vires</l>
            <l>Augebis, floresque in prata virentia sparges.</l>
            <l>Ignibus innocuis, &amp; amicâ lampade mundum</l>
            <l>Lustrabis, medicasque, haud nunc inglorius, artes</l>
            <l>Aeternâ, placidaque nitens moderabere flammâ.</l>
            <l>Haec ubi dicta; omnes, sua quisque in tecta, recedunt,</l>
            <l>Harvaei famam, ac laudes super astra ferentes.</l>
         </div>
         <div type="miscellany">
            <pb n="17" facs="tcp:40524:11"/>
            <head>Miscellanea.</head>
            <div type="poem">
               <head>CARMEN
Quod recitatum est in Schola
Wintoniensi cum post tres sep<g ref="char:EOLhyphen"/>timanas
instarent solennes Di<g ref="char:EOLhyphen"/>scipulorum
Feriae. 1652.</head>
               <l>JAM Sol Eoos à tergo liquerat Indos,</l>
               <l>Et medium peragebat iter; cùm forte sub umbrâ</l>
               <l>Sepositis recubans curis, clamoribus altos</l>
               <l>Complebam montes, &amp; inani carmine valles.</l>
               <l>Nec querulae volucres, nec Ver, nec Thessala Tempe,</l>
               <l>Nec liquidi fontes, nec odorae gratia Florae,</l>
               <l>Nec nobis ventura dies, nec roscida prata</l>
               <l>Jam cantanda mihi; nec enim mea labra perennes</l>
               <l>Hauserunt unquam latices; ignoscite Sylvae,</l>
               <l>Et date jam fesso veniam; sunt altera vobis</l>
               <l>Carmina sunt Vates alii, mea fistula vestras</l>
               <l>Deficit in laudes; at quae me sors regat edam.</l>
               <l>
                  <pb n="18" facs="tcp:40524:12"/>
Septima cessit hyems, &amp; septima vertitur aestas,</l>
               <l>Ex quo me Genitor teneris huc misit ab annis;</l>
               <l>Tempore jam ex illo tantum Parnassia saxa,</l>
               <l>Pegaseasque Deas, &amp; Phoebi numen adoro</l>
               <l>Anxius; &amp; nondum sperati culmina Pindi</l>
               <l>Visa mihi, at cunctos incassum impendo labores,</l>
               <l>Vanaque sollicitae perierunt acta Diei.</l>
               <l>Cum verò ardentes submersit in aequore currus,</l>
               <l>Composuitque diem Phoebus, requiemque reposco</l>
               <l>Defessus; tetricae fervent per tempora curae,</l>
               <l>Et mentem eripiunt; &amp; vixdum prima soporis</l>
               <l>Munera concipio, subitò cum clangor ad aures</l>
               <l>Pervenit, &amp; dulces jubet evanescere somnos.</l>
               <l>Nempè hoc assiduè; nec spes, nec meta laborum;</l>
               <l>Nulla dies sudore caret, nec gaudia pergunt,</l>
               <l>Nec dilecta quies; tantùm noctuque diuque</l>
               <l>Pallidus incumbo chartis, &amp; verso libellos:</l>
               <l>Hic nobis mos est, miseris haec vita Poetis.</l>
               <l>Talia desertâ nequicquàm in sede querebar.</l>
               <l>Ecce! autem intereà propero moestissima gressu</l>
               <l>Ipsa Thalia venit, tristisque in devia tendit,</l>
               <l>Hei mihi! qualis erat passis per colla capillis!</l>
               <l>Et laniata comas, &amp; saucia pectora planctu;</l>
               <l>Pullaque funestos vestis protexerat artus;</l>
               <l>Et Cithera ex humero gradienti appensa sonabat.</l>
               <l>Vix benè cognôram gemitu cum talia reddit.</l>
               <l>Venit summa dies, &amp; lamentabile satum</l>
               <l>Aoniae; sordent Musae, Parnassia sordent</l>
               <l>Limina; calcatis Laurus conjuncta Myricis</l>
               <l>Usta jacet, mediisque iterum superinnatat undis</l>
               <l>Delos, &amp; exagitur ventis; exaruit humor</l>
               <l>Castalius nisi jam lacrymae, fletusque sororum</l>
               <l>
                  <pb n="19" facs="tcp:40524:12"/>
In fontes abiére novos. Jam Delphica liquit</l>
               <l>Templa, sacrasque domos, &amp; nota oracula spernit</l>
               <l>Phoebus, &amp; ipsa suas Tritonia despicit arces.</l>
               <l>Saepè malum hoc nobis, memini, dirissima Cornix</l>
               <l>Dixerat, &amp; Stygiae lugubri carmine Stryges.</l>
               <l>Per noctem auditae voces horrore replebant</l>
               <l>Montem omnem, &amp; mediis visae in peneralibus umbrae.</l>
               <l>Vidimus &amp; Citharas nullo tangente moveri;</l>
               <l>Infandum dictu monstrum! ter conscia fati</l>
               <l>Contremuit Cortyna, &amp; ter vox maestu recessu</l>
               <l>Venit ab interno; terque imo mugiit antro.</l>
               <l>Sed mens laeva fuit, nec quid portenta monerent</l>
               <l>Novimus, at demum expertae nunc omnia scimus:</l>
               <l>Nunc miserae in cunctas terrarum trudimur oras.</l>
               <l>O utinam subito terra absorberet hiatu</l>
               <l>Infelicem animam! quid longae taedia vitae</l>
               <l>Demoror? Aetnaeos jaculetur Jupiter ignes</l>
               <l>In caput hoc, pectusque meum. Quid saeva Deorum</l>
               <l>Numina compello? mea sunt quae postulo Divos.</l>
               <l>Dixit; &amp; in densis ubi me conspexerat umbris</l>
               <l>Moerentem, &amp; dirum sub pectore vulnus habentem:</l>
               <l>Te laeti casus, inquit, melioraque nostris</l>
               <l>Fata manent; tristes abeant de corde dolores,</l>
               <l>Et frontem fugiant nubes; tibi prospera cedent</l>
               <l>Omnia, nec tardo venient tua gaudia gressu.</l>
               <l>Ter septem Hesperio tingent se gurgite Soles,</l>
               <l>Et totidem Eoo surgent de gurgite Soles;</l>
               <l>Tum certò ventura tibi quae pendulus optas.</l>
               <l>Tum positis liber studiis, curisque solutus,</l>
               <l>Indulgensque animo tunicati gaudia ruris</l>
               <l>Percipies, &amp; laeta procul florere videbis</l>
               <l>Pascua; tum celsos inter discurrere montes</l>
               <l>
                  <pb n="20" facs="tcp:40524:13"/>
Fas erit, &amp; latos Canibus circundare saltus.</l>
               <l>Aut etenim Damam, aut grandi clamore fugacem</l>
               <l>Terrebis Leporem, aut adiges in retia Vulpem.</l>
               <l>Aut rivos propter placidos, &amp; amoena fluenta</l>
               <l>Pisciculos unco suspendes callidus hamo.</l>
               <l>Aut tibi frondosâ captanti frigus opacum</l>
               <l>Sub Platano, viridique sedenti in margine ripae,</l>
               <l>Calculus in nitidâ numerabitur aureus undâ.</l>
               <l>Aut tu floriferi projectus gramine campi,</l>
               <l>Passibus ambiguis tonsos errare per agros</l>
               <l>Lanigerosque greges, armentaque bucula cernes.</l>
               <l>Interdum &amp; molli cum tu prostratus in herbâ</l>
               <l>Sole sub ardenti lassus, sitiensque jacebis,</l>
               <l>Tum subitò blandus componet lumina somnus,</l>
               <l>Atque improvisus tibi jam defessa resolvet</l>
               <l>Membra sopor, placidamque dabit per corda quietem.</l>
               <l>Haec tibi cum faciles concedunt otia Divi,</l>
               <l>Si nostri meminisse placet, non grandia bella,</l>
               <l>Horriferasque tubas, non Arma, Virumque sonabis;</l>
               <l>Sed tenues ori, gracilesque aptabis avenas;</l>
               <l>Pastorumque ignes, duraeque Amaryllidis iras,</l>
               <l>Et ruri ereptum flebit tua fistula Daphnin:</l>
               <l>Daphnin, qui nuper sylvarum gloria latè</l>
               <l>Per populos sua jura dabat, Siculosque volentes</l>
               <l>Mitibus imperiis, &amp; amicâ lege regebat.</l>
               <l>Non illo melior quisquam, nec amantior aequi:</l>
               <l>Ille &amp; Pana frequens precibusque &amp; Thure colebat<g ref="char:punc">▪</g>
               </l>
               <l>Et Themidi excelsas aras, &amp; templa locabat;</l>
               <l>Et pariter Musas, calamosque sovebat agrestes.</l>
               <l>Florebant colles, &amp; pinguia prata virebant;</l>
               <l>Implebantque auras teneris balatibus Agni,</l>
               <l>Laetaque securae tondebant arva capellae;</l>
               <l>
                  <pb n="21" facs="tcp:40524:13"/>
Et lupus à stabulis, &amp; ovilibus abfuit Ursus.</l>
               <l>Sensit, &amp; invidit belli furialis Enyo,</l>
               <l>Immisitque novos pacatis gentibus ignes,</l>
               <l>Et plebem incendit studiis, &amp; cuncta tumultu</l>
               <l>Miscuit, &amp; longam rupit discordia Pacem.</l>
               <l>Non decor arboribus, non sylvis prisca manebat</l>
               <l>Gloria; non pecudes ad pabula nota ruebant;</l>
               <l>Non Tellus imbre assiduo, sed caede madebat</l>
               <l>Infelix, &amp; strage virûm; passimque per agros</l>
               <l>Corpora Pastorumque, oviumque aggesta jacebant.</l>
               <l>Atque olim liquidus, visuque argenteus amnis</l>
               <l>In mare purpureas urgebat decolor undas;</l>
               <l>Omnia squallebant, faedoque horrore rigebant.</l>
               <l>At populus rabie, furiisque accensus iniquis</l>
               <l>Saevit adhuc animis. Quae tanta insania Cives</l>
               <l>Perversos agitat? quae mentem afflavit Erinnys?</l>
               <l>Et sacra, atque aras, temerataque jura queruntur;</l>
               <l>Atque infanda pati discunt; causamque malorum</l>
               <l>Daphnin clamabant, ingrato murmure Daphnin</l>
               <l>Ad poenam fictâ pro Libertate vocabant.</l>
               <l>Atque illum durâ comprensum compede stringunt;</l>
               <l>Illum ah! crudeles miserando vulnere mactant,</l>
               <l>Et sacrum pulchrâ caput à cervice revellunt.</l>
               <l>Illum Pastores suspiravere cadentem;</l>
               <l>Illum &amp; pugnantem Nymphae, &amp; flevere jacentem;</l>
               <l>Illum &amp; tu, si forte vacat, plorabis ademptum;</l>
               <l>Et tumulum slore, &amp; Cytiso consperge virenti.</l>
               <l>Non ut nunc maerens serulaque metuque coactus</l>
               <l>Invitos aegro extundes de pectore versus;</l>
               <l>Sed faciles Elegos, injussaque carmina fundes,</l>
               <l>Nullius horrescens vultus, irasque Magistri.</l>
               <l>At cum te votis multùm exoptata revisit</l>
               <l>
                  <pb n="22" facs="tcp:40524:14"/>
Aurea libertas, casus ne despice nostros</l>
               <l>Me cape fortunae comitem, sociamque viarum;</l>
               <l>Ipsa libens ducam, &amp; patrio te in limine sistam.</l>
               <l>Talia dum memorat, celeri per devia cursu</l>
               <l>Fugit, &amp; errantem contermina sylva recepit</l>
               <l>Ex oculis; sed quae mihi vaticinata canebat</l>
               <l>Componunt animum, &amp; gratâ spe pectora mulcent.</l>
            </div>
            <div type="poem">
               <pb n="23" facs="tcp:40524:14"/>
               <head>IN
FAEDUS
INTER
ANGLOS,
ET
Confaederatas Belgii Provincias
Pactum. 1653.</head>
               <l>CAeperat immanis saevire per aequora Mavors,</l>
               <l>Et bella in nostro detonuere freto.</l>
               <l>Haec ut ab informi Triton conspexerat antro,</l>
               <l>Fundit ad aequoreum talia dicta Jovem:</l>
               <l>Huccine vesani progressa licentia ferri?</l>
               <l>En! etiam in vestris Mars dominatur aquis!</l>
               <l>Et tibi praereptum pateris, Pater optime, regnum:</l>
               <l>Quo tandem credis res tibi stare loco?</l>
               <l>Saepe ego cum placidam caperem sub rupe quietem,</l>
               <l>Territus horrifico saepe fragore fui.</l>
               <l>
                  <pb n="24" facs="tcp:40524:15"/>
Mirabar pulchro tam crebra tonitrua coelo;</l>
               <l>Mirabar toties emicuisse polum.</l>
               <l>Ast ubi cognôram, risi Cyclopea tela,</l>
               <l>Discat &amp; hinc, dixi, Jupiter esse Tonans.</l>
               <l>Nam saepè innocuae vibrantur ab aethere flammae</l>
               <l>Nec rarò fatuum fulmen ab axe venit:</l>
               <l>Hic nunquam raucum casso cadit impete telum,</l>
               <l>Cum vomit ardentes ferrea canna globos.</l>
               <l>En! ubi mutatas fusus cruor inficit undas!</l>
               <l>Vix credo Eoum sic rubuisse vadum.</l>
               <l>En! ubi truncatos piscis depascitur artus!</l>
               <l>Propugnatores en! vorat ille suos!</l>
               <l>Aspice quà laceras absorbuit unda carinas:</l>
               <l>O! subitò, Genitor, quam potes affer opem.</l>
               <l>Quòd si nec precibus, nostro neque tangere voto;</l>
               <l>Aspice qui populi tam fera bella gerant.</l>
               <l>Illinc stat validâ stipata Britannia classe;</l>
               <l>Hinc trahit innumeras Belgia torva rates.</l>
               <l>Utraque complexu tellus latet abdita vestro;</l>
               <l>Illa tibi multum debet, &amp; illa tibi.</l>
               <l>Hae precor ut stabili socientur foedere gentes,</l>
               <l>Et vetus abruptâ lite resurgat amor.</l>
               <l>Dixerat: &amp; tumidâ exardens Pater aequoris irâ,</l>
               <l>Quid tibi cum nostris, Marspiter, inquit, aquis?</l>
               <l>Extemplò tortum posuit Bellona flagellum,</l>
               <l>Marsque cruentatos lentiùs egit equos.</l>
               <l>Tum quoque Neptunus ridens, non praetia rursus,</l>
               <l>Non bella in nostris finibus, inquit, erunt.</l>
               <l>Hinc est quòd positis subitò mitescimus armis,</l>
               <l>Hinc cingit nostras mollis oliva comas.</l>
               <l>Quid me quae fuerit belli fortuna rogatis?</l>
               <l>In pace hâc, de quo quisque triumphet, habet.</l>
            </div>
            <div type="poem">
               <pb n="25" facs="tcp:40524:15"/>
               <epigraph>
                  <bibl>PROV. xxi. 17.</bibl>
                  <q>Qui amat vinum, &amp; unguentum,
non erit dives.</q>
               </epigraph>
               <head>Ad PONTICUM.</head>
               <lg>
                  <l>STulte, inter violas recubans, &amp; amoena Rosarum,</l>
                  <l>Atque hederâ vinctus nocte, dieque bibis:</l>
                  <l>Et bibis, &amp; blandi non sentis damna veneni:</l>
                  <l>Res tibi cum poto diffluit ipsa mero.</l>
               </lg>
               <lg>
                  <l>Assyrium tibi dives Onyx diffundit Amomum,</l>
                  <l>Et semper Nardum, Cinnama semper oles:</l>
                  <l>Tali fortassis nares capiuntur odore;</l>
                  <l>At non est lucri, Pontice, talis odor.</l>
               </lg>
            </div>
            <div type="poem">
               <pb n="26" facs="tcp:40524:16"/>
               <head>IN OBITUM G. C. S. T. B.
Coll. D. Joan. Cantab. Soc.</head>
               <l>ERgo jaces; nec te lacrymae, nec vota tuorum,</l>
               <l>Nec medicae poterant te retinere manus.</l>
               <l>Sed neque te rapuit fatum, neque torrida febris</l>
               <l>Pectora continuâ pressit anhela siti.</l>
               <l>Non ita festino venit mors improba gressu,</l>
               <l>Non tela in pectus torsit acuta tuum;</l>
               <l>Sed fluidum lentâ Pulmonem tabe peredit;</l>
               <l>Cordaque vicinâ laesit iniqua lue.</l>
               <l>Quae reliquos armis, &amp; aperto Marte trucidat,</l>
               <l>Callidior facta, est insidiata tibi;</l>
               <l>Quaeque alios simul, &amp; perfecto funere tollit,</l>
               <l>Te quasi partitim Parca perire jubet.</l>
               <l>Nam dum tot libros, &amp; tanta volumina versas,</l>
               <l>Dum Latiis Graias sedulus addis opes;</l>
               <l>Dum legis, &amp; relegis, totoque Oriente requiris</l>
               <l>Verbula retrogrado currere docta pede;</l>
               <l>Irrepens incauta subit praecordia tussis,</l>
               <l>Tussis in hospitium non benè grata suum.</l>
               <l>Hinc tibi prima mali radix, hinc mortis origo,</l>
               <l>Hinc maesto madidas tingimus imbre genas.</l>
               <l>Nam tibi dum tetrae bibitur fuligo lucernae,</l>
               <l>Credo ad funeream te vigilâsse facem.</l>
               <l>Ergo hunc dirus amor Musarum, hunc cura peremit,</l>
               <l>Hic nimiâ victus sedulitate jacet.</l>
               <l>Quid mirum insomnes qui tot traduxerat horas,</l>
               <l>Si benè jam multos dormiat ille dies?</l>
            </div>
            <div type="poem">
               <pb n="27" facs="tcp:40524:16"/>
               <head>Dantur Pharmaca humores
Elective moventia.</head>
               <l>HEi mihi! quàm vario torquentur viscera morsu!</l>
               <l>Heu! quam dissimiles morbi mihi corda fatigant!</l>
               <l>Heu! quibus insidiis pereo, quàm dispare fato!</l>
               <l>Huc Pituita ruens praelargo pectus inundat</l>
               <l>Flumine, &amp; assiduo in Pulmonem depluit imbre.</l>
               <l>Illic praecipiti flammâ flagrantior ardet</l>
               <l>Bilis, &amp; insano praecordia decoquit aestu.</l>
               <l>Jam Chaos antiquum rediit, jam corpore in uno</l>
               <l>Aestatemque hyememque vides; jam faedera poscunt</l>
               <l>Et calor, &amp; frigus; positis jam discolor armis</l>
               <l>Africa pallentem veniens amplectitur Arcton.</l>
               <l>Hîc pigro concreta gelu mihi membra ligantur;</l>
               <l>Illîc continuae comburunt omnia flammae.</l>
               <l>Sic quà Sulphureo late patet Aetna camino,</l>
               <l>Undantem fumum, &amp; crebras vomit ore favillas;</l>
               <l>At quà non rutilat vertex, ubi deficit ignis,</l>
               <l>Perpetuas alit illa nives; juvat usque tueri</l>
               <l>Mitia securis incendia juncta pruinis.</l>
               <l>Haud aliâ ratione premor; simul ardet, &amp; alget</l>
               <l>Corpus, &amp; in miserum insurgit frigusque, calorque.</l>
               <l>Et medicas jam posco manus, Epidauria supplex</l>
               <l>Templa adeo, &amp; priscas aras, &amp; numen adoro;</l>
               <l>Atque hanc languenti fundo de pectore vocem.</l>
               <l>Quicunque has aedes, atque haec delubra Deorum</l>
               <l>Incolis, exaudi, &amp; laetam mihi porrige Plantam</l>
               <l>Quae tam multiplici medeatur sola dolori.</l>
               <l>
                  <pb n="28" facs="tcp:40524:17"/>
Finieram; subitoque Deus mihi talia fatur</l>
               <l>Ex adytis, imoque horrendùm sibilat antro.</l>
               <l>O! utinam sineret rerum jam conditus ordo</l>
               <l>Dissimiles uno medicamine tollere morbos!</l>
               <l>Sed vetuit Natura Parens; cum jura darentur,</l>
               <l>Non voluit quicquam tantos agitare triumphos;</l>
               <l>Neve unam cunctis dominari humoribus herbam.</l>
               <l>Divisa imperia, &amp; partitas provida vires</l>
               <l>Distribuit plantis; hinc est quòd promptius illa</l>
               <l>Torpenti gelidum deducit corpore Serum;</l>
               <l>Illa movet Bilem, nigros fugat altera fumos.</l>
               <l>Nam sive occulto cunctarum faedere rerum,</l>
               <l>Congenerem succum, &amp; similem trahat herba liquorem,</l>
               <l>Seu tectis pugnent odiis, &amp; milite fuso</l>
               <l>Victrici cedat plantae contrarius humor;</l>
               <l>Frustra in tot morbis eadem medicina bibetur.</l>
               <l>Nam Natura sagax, cum leges poneret Orbi,</l>
               <l>Uni odia, atque uni innatos astrinxit amores.</l>
               <l>Ergo diversis armantur viribus herbae,</l>
               <l>Plantaque purgatrix proprium sibi deligit hostem.</l>
            </div>
            <div type="poem">
               <pb n="29" facs="tcp:40524:17"/>
               <head>Gravidis Venae sectio comper<g ref="char:EOLhyphen"/>tere
potest.</head>
               <l>QUaenam haec obeso praepedita corpore?</l>
               <l>Vides ut altâ carne praepingues genae</l>
               <l>Tumeant; ut ampla membra vix portent pedes?</l>
               <l>Ut tota prorsus mole desudans suâ</l>
               <l>Laborioso lenta prorepat gradu?</l>
               <l>Sed pergit ad nos, fessa tam gravi malo</l>
               <l>Veniens ab arte quaerit auxilium tuâ,</l>
               <l>Quid, stulte, ferrum stringis, &amp; timidâ manu<g ref="char:punc">▪</g>
               </l>
               <l>Suspendis ictum? fortè parcendo necas.</l>
               <l>Crudelis istaec exulet clementia:</l>
               <l>Impacta tetrum sanguinem cuspis bibat;</l>
               <l>Et perforatis fortiter canalibus,</l>
               <l>Exiliat ater missus è Venâ cruor;</l>
               <l>Saniesque facto proruens vulnusculo,</l>
               <l>Pulchrè nitentes inquinet patellulas.</l>
               <l>Sit faeta certe; tu tamen frustrà times,</l>
               <l>Nè copioso destitutus pabulo</l>
               <l>Nimiùm citato pergat in lucem pede</l>
               <l>Jejunus infans; nempe quod reliquum manet</l>
               <l>Satis superque est: justior metus subit,</l>
               <l>Nè foeculentis innatans humoribus</l>
               <l>Fastidiosus respuat cibum puer.</l>
               <l>Quicunque vano captus incassùm metu,</l>
               <l>Gravidis malignum sanguinem mitti vetas;</l>
               <l>Quia obsoleto luderis delirio,</l>
               <l>Insanienti vena tundetur tibi.</l>
            </div>
            <div type="poem">
               <pb n="30" facs="tcp:40524:18"/>
               <head>Impossibile est dari Panacaeam.</head>
               <l>QUid nobis Panacen, &amp; miras objicis herbas?</l>
               <l>Quid tam magniloquus Panchymagoga crepas?</l>
               <l>Pocula cur toties eadem repetita propinas?</l>
               <l>Ad solitam dubius nauseat aeger opem.</l>
               <l>Nequicquam Coâ tantum speramus ab arte;</l>
               <l>Non valet in cunctis una medela malis.</l>
               <l>Nam modò ferventi Succensus torreor aestu;</l>
               <l>Mox subito videor diriguisse gelu:</l>
               <l>Nunc malè combustae Lybies minùs aret arena;</l>
               <l>Nunc improvisis diffluo totus aquis:</l>
               <l>Hîc caro laxatis pendet mollissima fibris,</l>
               <l>Hîc cohibet durus saxea membra tumor.</l>
               <l>Quaenam tam varios depellit planta dolores?</l>
               <l>Quaenam ita multiplici vi medicina valet?</l>
               <l>Siccet, &amp; humectet, caleat, rigeatque necesse est,</l>
               <l>Et simul induret, molliat illa simul.</l>
               <l>Tam sibi dissimilis si sit Panacaea, Chimaera est;</l>
               <l>Nec juvat in morbis ficta medela meis.</l>
               <l>Sed quia non possum per te, Panacaea, valere,</l>
               <l>Per me, sic visum est, tu Panacaea, Vale.</l>
            </div>
            <div type="poem">
               <pb n="31" facs="tcp:40524:18"/>
               <head>Omnis Generatio fit eodem
generali modo.</head>
               <l>FRustrà tumescens garrula jactitat</l>
               <l>Ledaea proles sidereum genus;</l>
               <l>Frustraque mentito superbit</l>
               <l>Progenies oriunda Cygno.</l>
               <l>Omnes eodem nascimur ordine.</l>
               <l>Quodcunque lato amplectitur ambitu</l>
               <l>Vel Terra Mater, vel frementi</l>
               <l>Oceanus Pater in profundo,</l>
               <l>Vitalem ab ovo ducit originem.</l>
               <l>Natura constans nec titubat pede</l>
               <l>Incerta lapsanti, nec errat</l>
               <l>Instabili furibunda curru.</l>
               <l>Non illa saxo nixa volubili</l>
               <l>Insana nutat; nec celeres quatit</l>
               <l>Pennas, nec alâ deviante</l>
               <l>Aetherias vehitur per auras.</l>
               <l>Sed firma perstans invariabili</l>
               <l>Vultu stupendum Protea despicit;</l>
               <l>Nec ponit, aut sumit figuras</l>
               <l>Arbitrio variantis aevi.</l>
               <l>Quicquid supernum prodit in aethera,</l>
               <l>Cuicunque Natura artifices manus</l>
               <l>Admovit, uno certa ritu, &amp;</l>
               <l>Consimili generavit ortu.</l>
            </div>
            <div type="poem">
               <pb n="32" facs="tcp:40524:19"/>
               <head>Fidejussor datus in una instantia
non tenetur in causa Appella<g ref="char:EOLhyphen"/>tionis.</head>
               <epigraph>
                  <bibl>Digest. 46. Tit. 7.</bibl>
                  <q>
                     <l>Judicatum solvi.</l>
                     <l>L. 20. Cum apud Sempronium.</l>
                  </q>
               </epigraph>
               <l>CUm te jura vocant, cum te clamoribus urgent</l>
               <l>Causidici, &amp; dubio stasve, cadisve foro;</l>
               <l>Si placet, &amp; tua res hoc postulat, optime Quinti,</l>
               <l>Augeat ut partes officiosus amor:</l>
               <l>Ipse tibi fidam permitto in faedera dextram;</l>
               <l>Et rogo pars damni cedat ut una mihi.</l>
               <l>Sed tamen hâc vellem me conditione ligari,</l>
               <l>Ut jubeas certum litibus esse modum.</l>
               <l>Victus abi, nec frustra animo nova praelia verses,</l>
               <l>Cum causae fuerit Lex inimica tuae.</l>
               <l>Quid juvat incassum nodosa lacessere jura,</l>
               <l>Iratamque iterum sollicitare Themin?</l>
               <l>Non ego tantarum Legum discrimina novi;</l>
               <l>Nec volo te toties anxius usque sequi.</l>
               <l>Si Leges alias iterataque jurgia poscas,</l>
               <l>Mutatoque velis Judice jura dari;</l>
               <l>Sat mihi sit primis caput objectâsse periclis,</l>
               <l>Et semel obstrictam non violâsse fidem.</l>
            </div>
            <div type="poem">
               <pb n="33" facs="tcp:40524:19"/>
               <head>IN
Auspicatissimum Serenissimi
REGIS
CAROLI II.
Ad Suos Reditum.</head>
               <l>ERgo iterum laetas fas est agitare choraeas,</l>
               <l>Neglectamque diù sollicitare Lyram.</l>
               <l>Quae modò demisso maerebat languida vultu</l>
               <l>Anglia, turbatas dilaniata comas;</l>
               <l>Nunc sua victrices mittit per tempora Laurus,</l>
               <l>Et tremulam festo sub pede pulsat humum.</l>
               <l>Cui modò nec Thamesis, modò nec circumfluus humor</l>
               <l>Suffecit tristi rore rigare genas;</l>
               <l>Nunc antiqua suis depromit Massica cellis;</l>
               <l>Reclusoque fluunt Caecuba vina cado:</l>
               <l>Fistula nec solitas diffundit plumbea Lymphas;</l>
               <l>Nysaeo cessit vitrea Nympha Deo.</l>
               <l>Adventans Carolus nobis haec gaudia fecit,</l>
               <l>Post nubem optatum redidit ille diem.</l>
               <l>Sic conturbatis ubi pontus inhorruit undis,</l>
               <l>Atque atrox fluctus accumulavit hyems;</l>
               <l>
                  <pb n="34" facs="tcp:40524:20"/>
Notus Amyclaeo effulgens cum Castore Pollux,</l>
               <l>Pacifico tumidas igne serenat aquas.</l>
               <l>O gratum sidus! quàm suavi luce coruscas!</l>
               <l>Quàm pulchrum Eoo tollis ab orbe caput!</l>
               <l>Pensilia innumeris resonant clangoribus aera;</l>
               <l>To certum est istâ Relligione coli.</l>
               <l>Ipsaque multiplici collucet sidere tellus,</l>
               <l>Aemula stellantis, te redeunte, poli.</l>
               <l>Cum quondam medio fluitaret in aequore Delos,</l>
               <l>Immotum tenuit natus Apollo solum.</l>
               <l>Non aliter vario vexata Britannia fluctu,</l>
               <l>Caesaris adventu constabilita stetit.</l>
               <l>O sacra Majestas! tu nobis Divus Apollo;</l>
               <l>Tu Stator populis Jupiter esto tuis.</l>
            </div>
            <div type="poem">
               <pb n="35" facs="tcp:40524:20"/>
               <head>IN
OBITUM
HENRICI GLOCESTRENSIS,
ET
MARIAE ARAUSIONENSIS.
1661.</head>
               <l>QUaenam illa lento maesta procedens gradu?</l>
               <l>Quid immerentes laniat incassùm comas,</l>
               <l>Et lassa multo corda singultu quatit?</l>
               <l>Agnosco vultum divitis Britanniae,</l>
               <l>Et ora crebris irrigata fletibus.</l>
               <l>Nunc fessa durum lumina in coelum levat;</l>
               <l>Nunc ore dubium pectus adducto ferit;</l>
               <l>Variisque celsum motibus quassat caput,</l>
               <l>Et in omne demens colla rejectat latus,</l>
               <l>Incerta secum murmurans: habitu quoque</l>
               <l>Confessa casum, praenitentem purpuram</l>
               <l>Dispunxit atris inquinata sordibus.</l>
               <l>Lauro Cupressum junxit, &amp; suspirio</l>
               <l>Tristi tenella strangulavit gaudia.</l>
               <l>
                  <pb n="36" facs="tcp:40524:21"/>
Namqun heu! Britannos semper asperiùs premis</l>
               <l>Fortuna mendax, &amp; triumphorum decus</l>
               <l>Ingens acerbis obruisti luctibus;</l>
               <l>Et nos dolosos inter amplexus necas;</l>
               <l>Ro<gap reason="illegible" resp="#UOT" extent="1 letter">
                     <desc>•</desc>
                  </gap>eamque foedâ nube conspurcas diem.</l>
               <l>Sic cum corusco lumine ornatus Pater</l>
               <l>Phoebus, sereno medius incedit polo;</l>
               <l>Ingra a sis<gap reason="illegible" resp="#UOT" extent="1 letter">
                     <desc>•</desc>
                  </gap>it Luna fraternum jubar;</l>
               <l>Et orbe nigro sidus auratum tegit.</l>
               <l>Jam cuncta festis personabant lusibus;</l>
               <l>Nec jam canoras aere ferali tubas</l>
               <l>Horrebat Anglus, sed Lyram, &amp; dulcem chelyn,</l>
               <l>Citharamque molli motitabat pectine.</l>
               <l>At inchoatos pompa lugubris jocos</l>
               <l>Turbat, feroque frendit aspectu minax</l>
               <l>Mors, &amp; recentem territat rictu chorum;</l>
               <l>Binasque dextrâ jactat insultans faces.</l>
               <l>Pieria primo fulmine obstupuit cohors,</l>
               <l>Tumidosque fluctus littore inclusit suo.</l>
               <l>Sed cum tremendum fata geminarent malum,</l>
               <l>Divulsit adversum aggerem exundans dolor;</l>
               <l>Lacrymaeque rupto proruentes obice,</l>
               <l>Largo rigentes imbre merserunt genas.</l>
               <l>Regina nostras Thamesis in partes venit;</l>
               <l>Trahitque secum Mosa sociales aquas;</l>
               <l>Et ipse Rhenus flumine immenso tumens,</l>
               <l>Caputque tristi vinciens arundine,</l>
               <l>Nobis amico congemiscit gurgite.</l>
               <l>Haec funera omnes orbe toto defleant;</l>
               <l>Tantos dolores una non tellus capit.</l>
            </div>
            <div type="poem">
               <pb n="37" facs="tcp:40524:21"/>
               <head>IN
NUPTIAS
SERENISSIMI
Caroli Secundi
Magn. Brit. &amp;c. Regis,
ET ILLUSTRISS.
CATHARINAE
Potentiss. Lusitaniae Regis
SORORIS UNICAE.</head>
               <l>JAm ponto redit alta quies; jam lenior aura</l>
               <l>Componit pelagi rabiem; positoque tumultu</l>
               <l>In nova pacati coierunt faedera Venti.</l>
               <l>Non jam saevit hyems; non jam volvuntur aquarum</l>
               <l>Ingentes cumuli; nec turbant aethera nimbi.</l>
               <l>Sed lentis Zephyrus volitans super aequora pennis</l>
               <l>Aequali placidas afflatu laevigat undas;</l>
               <l>Aut suavi tremulos crispat spiramine fluctus,</l>
               <l>
                  <pb n="38" facs="tcp:40524:22"/>
Et brevibus rugis sulcat mare; nulla procellas</l>
               <l>Sidera progignunt, non fax inimica Capellae,</l>
               <l>Non Hyades pluviae, non importunus Orion.</l>
               <l>Ecce! autem interea mites pulcherrima puppis</l>
               <l>Radit aquas; mollique fluit per caerula lapsu;</l>
               <l>Et proram Angliacas fulgentem obvertit in oras.</l>
               <l>Stant circum naves aliae, pinusque minores,</l>
               <l>Fulmineaeque trabes, quas huc obsessa remisit</l>
               <l>Africa, quae mediam incolumem denso agmine cingunt.</l>
               <l>Hîc etiam elatum praefers, Neptune, Tridentem</l>
               <l>Placaturus aquas, si rupto carcere frendens</l>
               <l>Irrueret Notus; aut Junonis jussa capessens</l>
               <l>Aeolus insanis laxaret vincula Coris.</l>
               <l>Formosa attollunt comptae Nereides ora,</l>
               <l>Pulchriùs extantes undis, &amp; suave canentes,</l>
               <l>Pulsantesque cavas festivo carmine rupes;</l>
               <l>Et Scopuli resonant Hymenaeis; omnia latè</l>
               <l>Collucent tedis, facibusque jugalibus ardent.</l>
               <l>An Thetis Aemonium jam dedignata cubile,</l>
               <l>Natumque Aeaciden; peregrina ad littora tendit</l>
               <l>Enuptura Jovi? Quid tanto Numine plausu</l>
               <l>Laeta parant? aut quos ducunt, agitantque triumphos?</l>
               <l>Jam certus video pictas adnare carinas,</l>
               <l>Et magnam nostris Catharinam sistere terris.</l>
               <l>Illam avidi expectant, &amp; amicâ voce salutant</l>
               <l>Purpurei Proceres; totoque in littore fervet</l>
               <l>Aemula Plebs, vastisque ferit clamoribus astra.</l>
               <l>Reginam intereà festae longo ordine Nymphae</l>
               <l>Sacrata ingenti pompà in Pallatia ducunt;</l>
               <l>Regalesque struunt epulas, &amp; vina coronant.</l>
               <l>At tu quae Divam, Jove fortunante, tulisti</l>
               <l>Sacra ratis; non te jactabunt fluctibus Austri</l>
               <l>
                  <pb n="39" facs="tcp:40524:22"/>
Atroces; nec tuta minas horrebis Iberas.</l>
               <l>Jam licet inventos repetas securior Indos;</l>
               <l>Jam tua jussa ferent ambustis vultibus Afri;</l>
               <l>Jam flavam Tagus in Thamesin devolvet arenam</l>
               <l>Largus, &amp; ipse Pater fluvio pretiosior ibit,</l>
               <l>Et Tartessiaco rutilabit fulgidus auro:</l>
               <l>Usque adeò in melius cuncta haec connubia mutant.</l>
               <l>Tu verò Regina fave, quae faedere gentes</l>
               <l>Junxisti stabiles, &amp; certâ pace ligâsti;</l>
               <l>Concordes longùm ducas, &amp; suaviter annos:</l>
               <l>Et pallens decimum cum Luna expanderit orbem,</l>
               <l>Parvulus excelsâ Carolus tibi vagiat aulâ.</l>
               <l>Hunc Musae nascentem, atque hunc Tritonia Pallas</l>
               <l>Respiciat, Charitesque piae cunabula versent;</l>
               <l>Hunc victrix Bellona suis enutriat ulnis.</l>
               <l>Cumque inter Superos praesens, Auguste, recumbes</l>
               <l>(Qui veniat tibi serus honos) hic trina capessat</l>
               <l>Sceptra manu, &amp; populos patriis virtutibus ornet.</l>
            </div>
            <div type="poem">
               <pb n="40" facs="tcp:40524:23"/>
               <head>IN
BELGAS TRIUMPHANTES
Cùm Celcissimi Illustrissimique
JACOBI Ducis EBORAC<g ref="char:punc">▪</g>
Auspiciis Navali praelio victi essent.</head>
               <l>QUid mirum est festas Batavos agitâsse choraeas,</l>
               <l>Cum sugeret toto Classis inulta mari?</l>
               <l>Scilicet invicto multum est cessisse Jacobo;</l>
               <l>Quaeritur ex ipsâ lausque, decusque fugâ.</l>
               <l>Saepe precor similes ducas, bone Belga, triumphos;</l>
               <l>Proveniant laeti sic tibi saepe dies.</l>
            </div>
            <div type="poem">
               <head>Ad LIBELLUM Suum.</head>
               <l>EXiguus liber es, nunquam tamen auctior exi;</l>
               <l>Scilicet aur paulum desipuisse sat est.</l>
               <trailer>FINIS.</trailer>
               <pb facs="tcp:40524:24" rendition="simple:additions"/>
            </div>
         </div>
      </body>
   </text>
</TEI>
