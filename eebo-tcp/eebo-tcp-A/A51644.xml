<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Lusus amatorius, sive, Musæi poema de Herone &amp; Leandro e Græcâ in Latinam linguam translatum : cui aliæ (tres scilicèt) accedunt nugæ poëticæ / authore C.B. è Coll. Di. Jo. Bapt. Soc.</title>
            <author>Blake, Charles, 1664-1730.</author>
         </titleStmt>
         <editionStmt>
            <edition>
               <date>1694</date>
            </edition>
         </editionStmt>
         <extent>Approx. 64 KB of XML-encoded text transcribed from 17 1-bit group-IV TIFF page images.</extent>
         <publicationStmt>
            <publisher>Text Creation Partnership,</publisher>
            <pubPlace>Ann Arbor, MI ; Oxford (UK) :</pubPlace>
            <date when="2007-10">2007-10 (EEBO-TCP Phase 1).</date>
            <idno type="DLPS">A51644</idno>
            <idno type="STC">Wing M3133</idno>
            <idno type="STC">ESTC R42184</idno>
            <idno type="EEBO-CITATION">24330551</idno>
            <idno type="OCLC">ocm 24330551</idno>
            <idno type="VID">109667</idno>
            <availability>
               <p>This keyboarded and encoded edition of the
	       work described above is co-owned by the institutions
	       providing financial support to the Early English Books
	       Online Text Creation Partnership. This Phase I text is
	       available for reuse, according to the terms of <ref target="https://creativecommons.org/publicdomain/zero/1.0/">Creative
	       Commons 0 1.0 Universal</ref>. The text can be copied,
	       modified, distributed and performed, even for
	       commercial purposes, all without asking permission.</p>
            </availability>
         </publicationStmt>
         <seriesStmt>
            <title>Early English books online.</title>
         </seriesStmt>
         <notesStmt>
            <note>(EEBO-TCP ; phase 1, no. A51644)</note>
            <note>Transcribed from: (Early English Books Online ; image set 109667)</note>
            <note>Images scanned from microfilm: (Early English books, 1641-1700 ; 1708:2)</note>
         </notesStmt>
         <sourceDesc>
            <biblFull>
               <titleStmt>
                  <title>Lusus amatorius, sive, Musæi poema de Herone &amp; Leandro e Græcâ in Latinam linguam translatum : cui aliæ (tres scilicèt) accedunt nugæ poëticæ / authore C.B. è Coll. Di. Jo. Bapt. Soc.</title>
                  <author>Blake, Charles, 1664-1730.</author>
                  <author>Barksdale, Clement, 1609-1687.</author>
                  <author>Milton, John, 1608-1674. Paradise lost Bk. V.</author>
               </titleStmt>
               <extent>[4], 27, [1] p.   </extent>
               <publicationStmt>
                  <publisher>Prostant venales apud Thomam Speed ...,</publisher>
                  <pubPlace>Londini :</pubPlace>
                  <date>1694.</date>
               </publicationStmt>
               <notesStmt>
                  <note>"Imprimatur, Sept. 18 1693. Edward Cooke."</note>
                  <note>Signatures: A-D⁴ (D₄, verso, advertisements)</note>
                  <note>By Charles Blake. cf. Dict. nat. biog. Erroneously attributed to  Clement Barksdale by W.C. Hazlitt, in his Hand-book to the popular, and dramatic literature of Great Britain. London, 1867, p. 26.</note>
                  <note>"Fragmentum libri quinti poëmatis verè divini quod Paradisus amissa inscribitur, à Johanne Miltono anglicè conscripti, Latino carmine donatum": p. 15-20.</note>
                  <note>Reproduction of original in the University of Illinois (Urbana-Champaign Campus). Library.</note>
               </notesStmt>
            </biblFull>
         </sourceDesc>
      </fileDesc>
      <encodingDesc>
         <projectDesc>
            <p>Created by converting TCP files to TEI P5 using tcp2tei.xsl,
      TEI @ Oxford.
      </p>
         </projectDesc>
         <editorialDecl>
            <p>EEBO-TCP is a partnership between the Universities of Michigan and Oxford and the publisher ProQuest to create accurately transcribed and encoded texts based on the image sets published by ProQuest via their Early English Books Online (EEBO) database (http://eebo.chadwyck.com). The general aim of EEBO-TCP is to encode one copy (usually the first edition) of every monographic English-language title published between 1473 and 1700 available in EEBO.</p>
            <p>EEBO-TCP aimed to produce large quantities of textual data within the usual project restraints of time and funding, and therefore chose to create diplomatic transcriptions (as opposed to critical editions) with light-touch, mainly structural encoding based on the Text Encoding Initiative (http://www.tei-c.org).</p>
            <p>The EEBO-TCP project was divided into two phases. The 25,363 texts created during Phase 1 of the project have been released into the public domain as of 1 January 2015. Anyone can now take and use these texts for their own purposes, but we respectfully request that due credit and attribution is given to their original source.</p>
            <p>Users should be aware of the process of creating the TCP texts, and therefore of any assumptions that can be made about the data.</p>
            <p>Text selection was based on the New Cambridge Bibliography of English Literature (NCBEL). If an author (or for an anonymous work, the title) appears in NCBEL, then their works are eligible for inclusion. Selection was intended to range over a wide variety of subject areas, to reflect the true nature of the print record of the period. In general, first editions of a works in English were prioritized, although there are a number of works in other languages, notably Latin and Welsh, included and sometimes a second or later edition of a work was chosen if there was a compelling reason to do so.</p>
            <p>Image sets were sent to external keying companies for transcription and basic encoding. Quality assurance was then carried out by editorial teams in Oxford and Michigan. 5% (or 5 pages, whichever is the greater) of each text was proofread for accuracy and those which did not meet QA standards were returned to the keyers to be redone. After proofreading, the encoding was enhanced and/or corrected and characters marked as illegible were corrected where possible up to a limit of 100 instances per text. Any remaining illegibles were encoded as &lt;gap&gt;s. Understanding these processes should make clear that, while the overall quality of TCP data is very good, some errors will remain and some readable characters will be marked as illegible. Users should bear in mind that in all likelihood such instances will never have been looked at by a TCP editor.</p>
            <p>The texts were encoded and linked to page images in accordance with level 4 of the TEI in Libraries guidelines.</p>
            <p>Copies of the texts have been issued variously as SGML (TCP schema; ASCII text with mnemonic sdata character entities); displayable XML (TCP schema; characters represented either as UTF-8 Unicode or text strings within braces); or lossless XML (TEI P5, characters represented either as UTF-8 Unicode or TEI g elements).</p>
            <p>Keying and markup guidelines are available at the <ref target="http://www.textcreationpartnership.org/docs/.">Text Creation Partnership web site</ref>.</p>
         </editorialDecl>
         <listPrefixDef>
            <prefixDef ident="tcp"
                       matchPattern="([0-9\-]+):([0-9IVX]+)"
                       replacementPattern="http://eebo.chadwyck.com/downloadtiff?vid=$1&amp;page=$2"/>
            <prefixDef ident="char"
                       matchPattern="(.+)"
                       replacementPattern="https://raw.githubusercontent.com/textcreationpartnership/Texts/master/tcpchars.xml#$1"/>
         </listPrefixDef>
      </encodingDesc>
      <profileDesc>
         <langUsage>
            <language ident="eng">eng</language>
         </langUsage>
      </profileDesc>
      <revisionDesc>
         <change>
            <date>2004-07</date>
            <label>TCP</label>Assigned for keying and markup</change>
         <change>
            <date>2004-09</date>
            <label>SPi Global</label>Keyed and coded from ProQuest page images</change>
         <change>
            <date>2007-01</date>
            <label>Christian Knudsen</label>Sampled and proofread</change>
         <change>
            <date>2007-01</date>
            <label>Christian Knudsen</label>Text and markup reviewed and edited</change>
         <change>
            <date>2007-02</date>
            <label>pfs</label>Batch review (QC) and XML conversion</change>
      </revisionDesc>
   </teiHeader>
   <text xml:lang="lat">
      <front>
         <div type="title_page">
            <pb facs="tcp:109667:1"/>
            <pb facs="tcp:109667:1" rendition="simple:additions"/>
            <p>LUSUS AMATORIUS SIVE, Musaei Poema DE HERONE &amp; LEANDRO, E Graecâ in Latinam Linguam Translatum. CUI Aliae (tres scilicèt) accedunt Nugae Poëticae.</p>
            <p>Authore <hi>C. B.</hi> è Coll. Di. Jo. Bapt. Soc.</p>
            <q>
               <p>Plaude tuo marti, miles; nos odimus arma: Pax juvat, &amp; mediâ pace repertus amor.</p>
               <bibl>Ovid.</bibl>
            </q>
            <p>
               <floatingText xml:lang="unk">
                  <body>
                     <div type="imprimatur">
                        <p>Imprimatur,</p>
                        <closer>
                           <date>
                              <hi>Sept.</hi> 18. 1693.</date>
                           <signed>EDWARD COOKE.</signed>
                        </closer>
                     </div>
                  </body>
               </floatingText>
            </p>
            <p>LONDINI, Prostant venales apud <hi>Thomam Speed,</hi> ad Insigne <hi>Trium Coronarum</hi> in vico vulgò vocato <hi>Cornhill,</hi> 1694.</p>
         </div>
         <div type="dedication">
            <pb facs="tcp:109667:2"/>
            <pb facs="tcp:109667:2" rendition="simple:additions"/>
            <p>Nobili admodùm atque Honoratissimo viro Domino G. D. Baronetto, Non minùs propter Animi dotes, quàm Sanguinis honestatem, Celebrando;</p>
            <p>Nec non inter Amantes (siquis unquam certè) Felicissimo paritèr ac Fidelissimo, <hi>Lusum húncce Amatorium,</hi>
            </p>
            <p>In perpetuum, tùm Obsequii sui erga Illum, cùm Gratitudinis, Authoramentum, Humillimè offert, dicat, dedicat<expan>
                  <am>
                     <g ref="char:abque"/>
                  </am>
                  <ex>que</ex>
               </expan>
            </p>
            <signed>C. B.</signed>
         </div>
      </front>
      <body>
         <div type="poem">
            <pb facs="tcp:109667:3"/>
            <pb n="1" facs="tcp:109667:3"/>
            <head>Lusus Amatorius, <hi>&amp;c.</hi>
            </head>
            <lg>
               <l>LAmpada, furtivos quae conscia vidit amores,</l>
               <l>Quos frustrà optavit totiès Aurora videre,</l>
               <l>Diva canas; magnúmque virum, qui pectore nudo</l>
               <l>Per tumidos fluctus, pérque aspera saxa profundi,</l>
               <l>Nocturnum patefecit iter; ritúsque peregit</l>
               <l>Idalios, blandae gremio porrectus Amicae.</l>
               <l>Nec non aeternum tua carmina nomen Abydi</l>
               <l>Dent famae; &amp; Sestos cantetur parva per orbem,</l>
               <l>Mutua liba'runt ubi gaudia noctis Amantes.</l>
               <l>At quò mente feror? Quasnam Telluris ad oras</l>
               <l>Musa rapis? Videor jam nunc audire Leandrum</l>
               <l>Ilia ducentem, palmis dum verberat aequor</l>
               <l>Spumosum; videor mihi vertice Turris in alto</l>
               <l>Hisce oculis spectare Facem, quae desuper undas</l>
               <l>Prospiciens, te, Nauta, vocat; tibi monstrat eunti</l>
               <l>Officiosa viam, fluctus dum tramite signat</l>
               <l>Purpureo; latéque resolvens luce tenebras,</l>
               <l>Ecce tuos nisus miseranti ostendit Amicae.</l>
               <l>Ter salve, Fax usque vigil! Vera illius ignis,</l>
               <l>Viscera qui Dominae flagrantia carpit, imago!</l>
               <l>I nunc, sidereas aperit tibi Jupiter arces;</l>
               <l>Insere te coelo; Veneri charissimus almae</l>
               <l>Hesperus alter eris. Sed fati haud immemor unquàm</l>
               <l>Sestiados miserae, felici semper Amantes</l>
               <l>Influxu aspiciens, votis succurrere discas.</l>
               <l>Nam benè Tu nosti, quàm saevis pectora flammis</l>
               <l>Urit Amor; nosti, quales tulit aegra dolores,</l>
               <l>Quos gemitus &amp; quae suspiria fuderat Hero,</l>
               <l>Si quando injecit viduo sua membra cubili,</l>
               <l>Spémque diù fotam rabidi maris ira fefellit.</l>
               <l>
                  <pb n="2" facs="tcp:109667:4"/>Tu quoque cum Nymphâ, veluti comes, ire solebas</l>
               <l>Ad speculam, quoties terram nox abdidit atra;</l>
               <l>Donec ab Aeolio prorumpens carcere ventus,</l>
               <l>(Fortitèr ah nimiùm spirans!) vitámque Leandri,</l>
               <l>Téque simul, tenues discedere jussit in auras.</l>
            </lg>
            <lg>
               <l>Stant urbes geminae, rectà seséque vicissim</l>
               <l>Trans mare prospectant, reflui prope litora ponti,</l>
               <l>Gurgite qui parvo adversas concurrere terras</l>
               <l>Europámque Asiámque vetat; quarum altera Sestos,</l>
               <l>Altera (sic patres voluere) vocatur Abydus.</l>
               <l>Hanc urbem incoluit florenti aetate Leander,</l>
               <l>Inter Abydenos quo non formosior omnes</l>
               <l>Alter erat Juvenis; sed candida Seston habebat</l>
               <l>Hero, jam matura viro, spes una parentum,</l>
               <l>Sestiadásque inter longè pulcherrima Nymphas.</l>
               <l>Hi flammâ caluere pari; nam certa Cupido</l>
               <l>Spicula corripiens, arcum lunavit, &amp; uno</l>
               <l>Amborum confossa dedit praecordia telo.</l>
               <l>At si (quisquis eris) rerum studiose viator,</l>
               <l>Te fortuna pedes illàc torquere vocabit;</l>
               <l>Siste precor, cupidíque tui pascantur ocelli</l>
               <l>Disjectas moles exesáque saxa tuendo:</l>
               <l>Saxa etenim visuntur adhuc, vestigia Turris,</l>
               <l>Stare ubi per noctem nimìs anxia virgo solebat,</l>
               <l>Ductricémque suo tedam praeferre Leandro;</l>
               <l>Cujus adhuc fatum moestae deflere videntur</l>
               <l>Naiades; &amp; queruli dum fluctus murmur ab imo</l>
               <l>Aequore dant ripis, responsant flebile ripae.</l>
               <l>Sed pandas mihi, Diva, modum, quo Sesta puella</l>
               <l>Vulnus Abydeno juveni dedit inscia prorsùs</l>
               <l>Arcanum, paritérque recepit vulnus ab illo.</l>
            </lg>
            <lg>
               <l>Cùm fronte insignis tùm sanguine nobilis, Hero</l>
               <l>Sacra ministra fuit Veneri; sponsaeque precantis</l>
               <l>Vota Dionaeas imponere suevit in aras.</l>
               <l>Haec procùl à patriis, facie Venus altera, tectis,</l>
               <l>Ad mare fluctisonum positas habita verat arces</l>
               <l>Sola sibi; tenuítque suum intemerata pudorem.</l>
               <l>Nec juvenum coetus, ut mos erat, illa frequentes,</l>
               <l>Néue puellares unquam est dignata choreas</l>
               <l>Visere; nè roseo vultûs splendore, placere</l>
               <l>
                  <pb n="3" facs="tcp:109667:4"/>Queis velit, invidiâ cruciaret saeva sodales.</l>
               <l>Novit enim quantis muliebria pectora Livor</l>
               <l>Exagitet stimulis; nam rarò Foemina gaudet</l>
               <l>Ora, nisi in proprio speculo, formosa videre.</l>
               <l>Non illi, baccata suo circundare collo</l>
               <l>Vincula, vel pexos gemmis onerare capillos,</l>
               <l>Unica cura fuit; sed quo sibi Numen haberet</l>
               <l>Usque favens magnae Veneris, penetralia sacra</l>
               <l>Illius accedens mactavit saepè volucrem</l>
               <l>Chaoniam, &amp; cinxit redolenti altaria myrto.</l>
               <l>Thura, Cupidineos ut sic averteret ictus,</l>
               <l>Saepiùs illa dabat; votiváque plura quotannis</l>
               <l>Munera, suspendenda tholo, promisit Amori.</l>
               <l>Nil tamen ista juvant; haud munera respicit unquam</l>
               <l>Coecus Amor. Tàm dives opum quàm pauper amare</l>
               <l>Cogitur; ignitas effugit nemo sagittas.</l>
            </lg>
            <lg>
               <l>Jámque aderat festiva dies, tibi, pulcher Adoni,</l>
               <l>Et Paphiae sacrata Deae; quùm Seston ad urbem</l>
               <l>Agricolae, &amp; ruris vicinia tota, vetusto</l>
               <l>Pro more agglomerant. Veniunt hùc protinùs omnes,</l>
               <l>Quotquot ab Aegaeis miserunt Cyclades undis.</l>
               <l>Hùc venit Aemoniae campos qui vertit aratro,</l>
               <l>Quíque Hebri bibit amnis aquas; descendit ab Idâ</l>
               <l>Pastor, &amp; excelso Libani de culmine montis</l>
               <l>Plaudentûm sese agmen agit; Neptunia Cyprus</l>
               <l>Deseritur; Nymphísque vacat, modò plena, Cythere.</l>
               <l>Quin ubi de Festo rumor pertingit Abydi</l>
               <l>Moenia, turmatìm à tectis effusa Juventus</l>
               <l>Quà data porta ruunt; verrentésque aequora tonsis</l>
               <l>Accelerant, avidi solennes visere pompas.</l>
               <l>Non verò Pietatis amor, non annua Divûm</l>
               <l>Sacra, peregrinae pubis juvenilia corda</l>
               <l>Sollicitant; hi longè alio flammantur ab Igne;</l>
               <l>Néve Deam agnoscunt, nisi quae Mortalis habetur.</l>
            </lg>
            <lg>
               <l>Intereà sese Veneris, spectabilis Hero,</l>
               <l>Magnifico suspensa gradu, per templa ferebat.</l>
               <l>Eximius nitet ore decor, radiique gemellis.</l>
               <l>Hìnc atque inde fluunt oculis; novus unde per aedem</l>
               <l>Flagrat honos, duplicíque auro laquearia fulgent.</l>
               <l>Interfusa genas distinguunt alba rubentes.</l>
               <l>
                  <pb n="4" facs="tcp:109667:5"/>Lilia, purpureis floréntque coralia labris;</l>
               <l>Dum niveae cervicis ebur diffusa flagellat</l>
               <l>Caesaries, humeróque pedes descendit ad imos</l>
               <l>Vestis, &amp; aurato lambit vestigia limbo.</l>
               <l>Temporibus veterum, quùm Tyndaris altera Phoenix</l>
               <l>Atque niger quasi cygnus erat, finxere Poëtae</l>
               <l>Tres numero tantùm Charites; sed plurima lusu</l>
               <l>Gratia Sestiados vario per membra vagatur:</l>
               <l>Mille sinu resident Veneres; bis mille Lepores</l>
               <l>Nascuntur facie, quoties gemmantia flectit</l>
               <l>Lumina, vel risu levitèr movet ora sereno.</l>
               <l>O quae virginibus praestantior omnibus una es,</l>
               <l>Foeminéaeque decus turbae! Quàm digna sacerdos</l>
               <l>Tu simùl es Veneri, simul &amp; Venus ipsa videris!</l>
            </lg>
            <lg>
               <l>Ecce autem quanto fervent delubra tumultu</l>
               <l>Confluxúque virûm! Dextrâ solennia ponunt</l>
               <l>Dona focis Divae; sed habet sibi corda sacerdos.</l>
               <l>Illa ubicunque tenet gressus, quacunque per aedis</l>
               <l>Marmoream spatiatur humum, furtiva medullis</l>
               <l>Insinuat sese juvenum; dulcíque catenâ</l>
               <l>Ducit ad arbitrium vultúsque animósque sequaces.</l>
               <l>Hìnc totam extemplò pestis jucunda catervam</l>
               <l>Corripit, ac teneris coecum ossibus implicat ignem.</l>
               <l>Dant alii gemitus; alii sua vulnera celant.</l>
               <l>Cùm subitò è multis unus, cohibere furorem</l>
               <l>Impatiens, tandem has effudit pectore voces.</l>
            </lg>
            <lg>
               <l>Saepè equidem vidi claram Lacedaemonis urbem</l>
               <l>Quae vulgò nunc Sparta audit; notissima famae</l>
               <l>Egregias propter, quarum est opulenta, puellas.</l>
               <l>Vidi ibi luctantes nudis persaepè mamillis</l>
               <l>Corpore praestanti Nymphas; at Foemina nunquam</l>
               <l>Tàm suavis, tàm blanda tuens, hisce obtigit antè</l>
               <l>Obversari oculis; cui nunquam vel tulit aetas</l>
               <l>Vel feret ulla parem. Ah, quoties invita retraxi</l>
               <l>Lumina suspirans! Mox haereo totus in illâ</l>
               <l>Rursùs; &amp; obtutu placido defixa pererrat</l>
               <l>Membra, sed expleri nescit, mens nostra, tuendo.</l>
               <l>O si, Virgo, tuis cingi mea colla lacertis,</l>
               <l>Inque sinu tepido vitam expirare, liceret!</l>
               <l>Non mihi rex Erebi, non pallida Mortis imago</l>
               <l>
                  <pb n="5" facs="tcp:109667:5"/>Terrorem incuteret; quin ultima voce profatus</l>
               <l>Clamorem exultans, Sic, sic juvat ire sub umbras!</l>
               <l>Non ego Coelicolas inter conviva sedere</l>
               <l>Optarem, summi neque sceptra superba Tonantis</l>
               <l>Invidus aspicerem; si (quod dent Numina!) mecum</l>
               <l>Foedera connubii socialia jungeret Hero.</l>
               <l>Sorte meâ felix, meritò tunc pocula Divûm</l>
               <l>Vel nihili facerem; nam sponsae basia figens,</l>
               <l>Nectar ab Hyblaeis possem exhaurire labellis.</l>
               <l>Sed si vana peto; si non conceditur ulli,</l>
               <l>Alma, sacerdotis vestrae, Cytherea, pudorem</l>
               <l>Sacrilegâ laxare manu: Nihil ampliùs oro,</l>
               <l>Quàm quòd huic similis, mihi sit pro conjuge, Nympha.</l>
            </lg>
            <lg>
               <l>Sic fatus sua corda levat; dum caetera pubes</l>
               <l>Vulnus alit venis: Primásque sub ilia flammas</l>
               <l>Incassùm reprimens, bibit altiùs inde venenum.</l>
               <l>Ast ubi, Virgineae correptus imagine formae,</l>
               <l>Attonitúsque inhians, descendere in ossa Leander</l>
               <l>Intima percepit rabiem, virésque tegendo</l>
               <l>Sumere; turbato sub pectore multa volutans,</l>
               <l>Experiamur, ait (quid enim tentare nocebit?)</l>
               <l>An precibus flecti poterit, seu questibus aurem</l>
               <l>Virgo dabit facilem, nostros miserata dolores.</l>
               <l>Ah pereo infelix! Pereo; nisi fas sit ab Illâ,</l>
               <l>Unde malum accepi, demùm sperare salutem!</l>
               <l>Talia dum secum loquitur, dúmque aestuat intùs;</l>
               <l>Per liquidas accensa genas it flamma repentè</l>
               <l>Purpurea, arcanos animi confessa tumultus.</l>
               <l>Ecquis enim ostentet tàm duro robore pectus</l>
               <l>Armatum, ut Formae non sit penetrabile telis</l>
               <l>Foemineae? Quem non valeat superare Cupido?</l>
               <l>Usque adeò intentis oculis haurimus amorem</l>
               <l>Ignari; donèc taci<gap reason="illegible" resp="#PDCC" extent="1 letter">
                     <desc>•</desc>
                  </gap>è sublapsa per artus</l>
               <l>Blanda lues, diro cruciat praecordia tabo.</l>
               <l>Hìnc miser insanit Juvenis; mens anxia curas</l>
               <l>Mille simùl versans, nunc hùc nunc fluctuat illùc</l>
               <l>Spémque metúsque graves inter: Modò gaudia frontem</l>
               <l>Exhilarant; subitóque rubor pallósque vicissim</l>
               <l>Per dubias properant refluo cum sanguine venas.</l>
               <l>Heu, quid agat? Vel quo dilectam ambire Puellam</l>
               <l>
                  <pb n="6" facs="tcp:109667:6"/>Audeat affatû? Stimulos amor addit inerti.</l>
               <l>Sed vetat ire pudor linguámque ped<gap reason="illegible" resp="#PDCC" extent="1 letter">
                     <desc>•</desc>
                  </gap>sque coercens.</l>
               <l>Sic piger obstupuit. Mox verò audacia crescit</l>
               <l>Paulatìm; totóque ingrata modestia vultu</l>
               <l>Exulat, ut nimium virtus onerosa procanti.</l>
               <l>Nec mora, difficili nixu per densa virorum</l>
               <l>Agmina corripuit spatium; turbâque solutus,</l>
               <l>Virginis aspectu coram, vestigia fixit.</l>
               <l>Jámque trahens altè gemitus, ad sydera palmas</l>
               <l>Erigit, inque humeros labentia colla reclinat.</l>
               <l>Tum nutu alloquitur Nympham; visúsque protervos</l>
               <l>Obliquans, aciem petulanti dirigit ictu:</l>
               <l>Utque palàm faciat vulnus per signa, loquaces</l>
               <l>Ecce vicem linguae digiti supplere docentur.</l>
               <l>Illa ubi persentit quid moesti verba Leandri</l>
               <l>Tot sibi muta velint; propriae benè conscia formae,</l>
               <l>Ipsa sibi plaudit; cristásque in vertice tollens,</l>
               <l>Altior incedit gressu tumefacta superbo.</l>
               <l>Quò magis inflammet Juvenem, lasciva venustam</l>
               <l>Nunc faciem obnubit peplo; nunc torva tuetur;</l>
               <l>Atque ita crudelis captivo insultat Amanti:</l>
               <l>Nunc illum aspiciens, quasi jam Sperare juberet,</l>
               <l>Annuit, &amp; motis blande subridet ocellis.</l>
               <l>Accipit haec laetus Juvenis; cui summa voluptas</l>
               <l>Sollicitam recreat mirâ dulcedine mentem,</l>
               <l>Quòd sua non dederit surdis suspiria ventis.</l>
               <l>Dúmque spei plenus mollissima tempora fandi</l>
               <l>Cogitat, &amp; paritèr quae prima exordia sumat;</l>
               <l>Hesperus intereà praeceps descendit ad aequor</l>
               <l>Occiduum, involvens terrámque polúmque tenebris.</l>
               <l>Tunc ille, auxilio noctis confisus, Amicam</l>
               <l>Aggrediens, lateri non evitantis adhaeret.</l>
               <l>Ac primò affari metuens, modò vellicat oram</l>
               <l>Extremam pictae chlamydis, modò veste remissâ</l>
               <l>Mollitèr apprendit laevam, digitósque rubentes</l>
               <l>Contrectans, gemitu gravitèr se quassat anhelo.</l>
               <l>Abripit illa manum; vocémque, in guttura sursùm</l>
               <l>Dum quaerebat iter, tanquam indignata repressit:</l>
               <l>At placido aspectu simulatam prodidit iram.</l>
               <l>Sumit ab hoc animos Juvenis, pallámque fluentem</l>
               <l>
                  <pb n="7" facs="tcp:109667:6"/>Virginis invadit manibus; penitissima templi</l>
               <l>Ad loca contendens (ubi Nox circumvolat umbrâ</l>
               <l>Sublustri, qualis tenerae praebenda puellae est)</l>
               <l>Vi trahit invitam; sed non invita trahenti</l>
               <l>Obsequitur; sic pugnat enim, ut quae vincere nollet.</l>
               <l>Foemineis tamen illa minis objurgat, &amp; ore</l>
               <l>Intonat irato, dictísque ita fatur acerbis.</l>
            </lg>
            <lg>
               <l>Improbe! Quis furor, aut quae te dementat Erynnis?</l>
               <l>Mitte togam, aut patris famulos clamore ciebo.</l>
               <l>Nulláne te tangit Pietas? Per Numina juro</l>
               <l>Quae templo hoc resident, faciem tibi protinùs ungue</l>
               <l>Diripiam, nisi tàm foedo desistis ab auso.</l>
               <l>Túne potes (demens!) nostrum sperare cubile</l>
               <l>Hospes, &amp; ignotus? — Norunt meliora parentes.</l>
            </lg>
            <lg>
               <l>Talibus infremuit. Sed post tot nubila &amp; imbres</l>
               <l>Horrisonos, post tot reboantia fulgura, quis non</l>
               <l>Tranquillam coeli certò praediceret auram?</l>
               <l>Quando etenim, clamosa acuens in jurgia linguam,</l>
               <l>Foemina verba proci blandè suadentia verbis</l>
               <l>Fulmineis, questúsque minis furiosa rependit;</l>
               <l>Obsessae est urbi similis, quùm ad moenia cives</l>
               <l>Ultima perpessi coeunt: In turribus altis</l>
               <l>Sanguinea attollunt signa, &amp; jam jámque parati</l>
               <l>Praelia inire volunt, aut saltèm velle videntur;</l>
               <l>Sin haec successu careant, si fortiùs instans</l>
               <l>Miles ab adverso nunc moenibus imminet, armis</l>
               <l>Depositis pacem exorant portásque recludunt.</l>
               <l>Sic palmae certus, magis ac magis inde Leander</l>
               <l>Incaluit; totísque novum bibit offibus ignem.</l>
               <l>Et jam virgineâ pendet cervice, tenaci</l>
               <l>Amplexúque fovet, placido sic ore loquutus.</l>
            </lg>
            <lg>
               <l>O Dea! Nam certè non est vox nec tibi vultus</l>
               <l>Mortalis; mea pulchra Venus! Mea casta Minerva!</l>
               <l>Sis felix, nostrúmque leves miserata laborem.</l>
               <l>Ah miser in flammas abeo! Per viscera saevus</l>
               <l>Regnat amor, penitúsque perêdit felle medullas.</l>
               <l>Si qua tibi pietas, si non in pectore ferrum</l>
               <l>Aut adamanta geras; haec per delubra, per aram,</l>
               <l>Per caput hoc tibi devotum, per vulnera nostra,</l>
               <l>Pérque tuos oculos qui vulnera nostra dedere,</l>
               <l>
                  <pb n="8" facs="tcp:109667:7"/>Te precor exhibeas aegro solamen Amanti,</l>
               <l>Quem servare potes; potes, ah, quem perdere amantem!</l>
               <l>Elige utrum facias. At non immania corda</l>
               <l>Sunt tibi; non tales decet inclementia vultus.</l>
               <l>Soláne perpetuâ moerens carpère juventâ?</l>
               <l>Nec dulces natos Veneris nec praemia noris?</l>
               <l>An tu sacra velis ritu celebrare Diones;</l>
               <l>Nec quid Hymen, quid amor, quid sint connubia, curas?</l>
               <l>Exue crinales vittas; si grata sacerdos</l>
               <l>Esse cupis Veneri, Veneris fac jura sequare.</l>
               <l>Me Puer omnipotens, qui, post tot monstra subacta,</l>
               <l>Magnanimum Alciden docuit servire puellae</l>
               <l>Jardaniae, &amp; fusum digito versare toroso;</l>
               <l>Me tibi misit Amor. Si te metus ullus Amoris</l>
               <l>Commoveat, precor ut miserum, ac ferè luce carentem,</l>
               <l>Hospitio dignere tuo, gremióque reponas.</l>
               <l>Seu Famulus dicar, sive Hospes, sive Maritus,</l>
               <l>Nil moror hos titulos; solùm Tuus esse laboro.</l>
               <l>Forsitàn audieris (nam vulgus fama per omne</l>
               <l>Labitur) ut quondam tedas Atalanta jugales</l>
               <l>Aversata, feras inter sylvásque Dianam</l>
               <l>Innuptam coluit, sprevítque Cupidinis arcus.</l>
               <l>Mox autem succensa Venus, glaciata superbae</l>
               <l>Pectora comburit Nymphae, juvenémque coegit</l>
               <l>Milaniona, priùs quem valdè odisset, amare.</l>
               <l>Ergò cave, quaeso. Nosti ut fastidia Divae</l>
               <l>Displiceant Paphiae: Tanti tu Numinis iram</l>
               <l>Hoc, precor, exemplo discas vitare tremendam.</l>
            </lg>
            <lg>
               <l>Dixerat. Illa avidà dulces bibit aure loquelas;</l>
               <l>Nec quid habet quo tàm mulcentia dicta refellat.</l>
               <l>Nunc oculos defigit humo, roseóque pudore</l>
               <l>Obstupuit suffusa genas; nunc vela reducens</l>
               <l>Serica circum humeros, quae tergo fortè fluebant,</l>
               <l>Confestim sese avertit; paulúmque recedens,</l>
               <l>Laevia verrebat taciturnis marmora plantis;</l>
               <l>Mox redit, ínque viri conspectu obmutuit amens.</l>
               <l>Ast ille interea meditatur mente triumphos,</l>
               <l>Et secum Paeana canit; dum saucia Virgo</l>
               <l>Ardescit, pérque alta silentia narrat amorem.</l>
               <l>Jamque furens animo, per membra decora Leand<gap reason="illegible" resp="#PDCC" extent="1 letter">
                     <desc>•</desc>
                  </gap>i.</l>
               <l>
                  <pb n="9" facs="tcp:109667:7"/>Luminibus tacitis errat; jam lactea colla</l>
               <l>Impubésque genas videt, insanítque videndo,</l>
               <l>Et rabidos circum praecordia ventilat ignes.</l>
               <l>Nec latet haustus amor; sed fax vibrata per artus</l>
               <l>Sidereos, totum tremulo sudore fatigat</l>
               <l>Corpus, &amp; ingenuo distendit murice venas.</l>
               <l>Cùm subitò in gremium faciem demissa pudicam,</l>
               <l>Ingemit; ac medio sic interfata dolore est.</l>
            </lg>
            <lg>
               <l>Ipse vel hanc statuam suavi sermone moveres,</l>
               <l>Inque remolliti penetrares viscera saxi!</l>
               <l>Quis te mellifluas voces, artésque loquendi</l>
               <l>Multiplices docuit? Nostram quis visere terram</l>
               <l>Ferreus ah, primùm suasit tibi? Nam tua verba</l>
               <l>Incassûm fundis; sterilíque exuris amore</l>
               <l>Pectus inassuetum flammis. Utrique parenti</l>
               <l>Displicet, ut cuivis conjungar sponsa marito.</l>
               <l>Nec meus intereà peregrinum lectus Amantem</l>
               <l>Excipiet; qui, cùm primus deferverit aestus,</l>
               <l>Oscula &amp; amplexus &amp; fastidita relinquet</l>
               <l>Gaudia, longinquas procùl hìnc fugitivus ad oras.</l>
               <l>Sin statuis mecum, vagus incertúsque, morari;</l>
               <l>Nulla Cupidineos abscondent antra furores.</l>
               <l>Perniciosa virûm lingua est; umbrâque silenti</l>
               <l>Quod facis, in mediis auditur manè viarum.</l>
               <l>Dic verò nomen, quo te possim memorare</l>
               <l>His pulsum à terris, &amp; tristia fata sequutum,</l>
               <l>Sive tegat tellus, sive aequoris hauriat unda.</l>
               <l>Ipsa (sed immeritò, fateor) celeberrima dicor</l>
               <l>Hero, ut tu jamjam audisti fortassè; mihíque</l>
               <l>Sestiacas juxta ripas domus alta tuetur</l>
               <l>Coeruleos latices, &amp; vertice nubila pulsat.</l>
               <l>Non illìc laetas inter jucunda Sodales,</l>
               <l>Aut festiva cano, aut duco aspicienda choreas.</l>
               <l>Non sonat argurae thalamo testudinis unquàm</l>
               <l>Dulce melos nostro; solùm mare murmurat atris</l>
               <l>Vorticibus, fremitúque aegras diverberat aures.</l>
               <l>Quódque magis cruciat, (sic vult mea dura noverca)</l>
               <l>Una mihi tantùm comes est ancilla, timores</l>
               <l>Quae minuat dominae, simùl &amp; custodiat arcem.</l>
            </lg>
            <lg>
               <l>Sic fata est; roseúsque iterùm pudor orsus ab ore</l>
               <l>
                  <pb n="10" facs="tcp:109667:8"/>Implevítque genam, &amp; teneros defluxit in artus.</l>
               <l>Quaeque modò dixit, jam nunc indicta volebat.</l>
               <l>Haud ita Leander, vesano tactus amore;</l>
               <l>Sed varios versare dolos, multúmque putare</l>
               <l>Qui porerit magnum Veneris certamen inire.</l>
            </lg>
            <lg>
               <l>Indomitos compescit Amor, prosternere doctus</l>
               <l>Effraenatum animum; pòst autem mitia dicit</l>
               <l>Verba, suósque levat modò quos oppressit Amantes.</l>
               <l>Sic etiam, immiti percussum vulnere, juvit</l>
               <l>Leandrum; tali qui voce filentia rumpit.</l>
            </lg>
            <lg>
               <l>Virgo, tibi ut jaceam tèr felix sponsus in ulnis,</l>
               <l>Quamvis unda foret rutilis impervia flammis,</l>
               <l>Ad tua per fluctus ardentes castra venirem.</l>
               <l>Nil te visurus metuam; saevos neque flatus</l>
               <l>Ventorum, aut rapidis cinctum Tritona procellis.</l>
               <l>Sedulus at semper tentabo nocte profundum;</l>
               <l>Póstque Hellesponti lites dulcémque laborem,</l>
               <l>(Haud etenim longè notissima distat Abydus)</l>
               <l>Ecce, tuus veniam, promptus sine veste, maritus.</l>
               <l>Tu tamen in caecis tenebris desige lucernam,</l>
               <l>Ut Turrim spectans oculo, tibi navis Amoris</l>
               <l>Deferar, alma tuae attendens moderamina stellae.</l>
               <l>Tum neque servaho flectentem plaustra Boo<gap reason="illegible" resp="#PDCC" extent="1 letter">
                     <desc>•</desc>
                  </gap>en</l>
               <l>Pigra: Nec absistam à coepto, licèt ater Orion</l>
               <l>Stringat acutum ensem, &amp; lethales depluat imbre<gap reason="illegible" resp="#PDCC" extent="1 letter">
                     <desc>•</desc>
                  </gap>
               </l>
               <l>Chara autem hoc caveas; ne flamine ventus acerbo</l>
               <l>Abripiat lucem, mediísque ego prensus in undis</l>
               <l>Suspirem moriens, animámque in gurgite linquam.</l>
               <l>At quoniam cupias nostrum, ô pulcherrima, nomen</l>
               <l>Scire; Ego sum (teneas, oro, memor usque) Leander,</l>
               <l>Et (modò tu dederis) Conjux charissimus Herûs.</l>
            </lg>
            <lg>
               <l>Haec ubi suaviloquâ Juvenis cum voce dedisset,</l>
               <l>Illaqueans animum Nymphae; quàm laetus uterque</l>
               <l>Ardet in illicitos amplexus ire! Sed hora,</l>
               <l>Sed locus, heu nondum satìs opportuna, vetabant.</l>
               <l>In praesens differre placet sua gaudia. Noctù</l>
               <l>Illa Facem è summâ turri ostentare jugalem</l>
               <l>Spondet, Abydenos dum linquens ille penates</l>
               <l>Corpore piscosi tranaret gurgitis undas.</l>
               <l>Foedera sic ineunt, almae jam conscia Divae</l>
               <l>
                  <pb n="11" facs="tcp:109667:8"/>Numina testantes; fideíque in pignora dextris</l>
               <l>Implicitis, paritèr pressissima basia jungunt.</l>
               <l>Tum diversi abeunt: Aegrè divulsus ab ulnis</l>
               <l>Et charo aspectu Dominae staventis, ad aequor</l>
               <l>Dirigit ille pedem, divortia quaeque viarum</l>
               <l>Sedulus observans, nè quùm remearer, opaca</l>
               <l>Noctis in errores incautum duceret umbra.</l>
            </lg>
            <lg>
               <l>Jámque renascenti lustrabat lampade terras</l>
               <l>Crastina lux; Phoebi tardè reptantis Amantûm</l>
               <l>Incusat spes aegra moras, longúsque videtur</l>
               <l>Stare dies. Quodcunque parant, quocunque vagantur,</l>
               <l>Sola animo Nox grata subit; mens omnis in illâ est.</l>
               <l>Nox tandem adveniens optata, silentia mundo</l>
               <l>Rebus &amp; omnigenis induxerat alma soporem;</l>
               <l>Ac soli requies non est concessa Leandro.</l>
               <l>Ille sed insani Furias perpessus amoris,</l>
               <l>Ad cava per tenebras Phryxaei litora ponti</l>
               <l>Se festinus agit; celsâque crepidine ripae</l>
               <l>Constitit, opperiens promissae nuncia tedae.</l>
               <l>Verum ubi jam coelos nigrescere viderat Hero,</l>
               <l>Evolat, atque altà pinum suspendit in arce</l>
               <l>Flammiferam. Subitò Juvenem novus occupat ardor</l>
               <l>Vel procùl absentem; conspecto lumine flagrat,</l>
               <l>Et socias patitur vivâ cum lampade flammas.</l>
               <l>At quùm turbineos fluctus, spumosáque saevi</l>
               <l>Murmura Neptuni perculsis auribus hausit;</l>
               <l>Diriguit primò, gelidúsque per ima cucurrit</l>
               <l>Ossa tremor. Sed mox posito sua corda timere</l>
               <l>Erigit, &amp; socum dubitans his vocibus infit.</l>
            </lg>
            <lg>
               <l>Heu! Quàm difficilis mihi nunc datur optio! Acerbam</l>
               <l>Cui vel Aquis mortem, vel ab Igne subire necesse est.</l>
               <l>Saevit amor, saevit pontus; placabile Numen</l>
               <l>Neuter habet! Nostris surdescunt ambo querelis!</l>
               <l>Quid faciam infelix? — Flammas ego pectore toto</l>
               <l>Arripiam; gelidi sic nil maris unda nocebit.</l>
               <l>Aequora cùr metuam, cùm sit Venus aequore nata?</l>
               <l>Imperat illa salo; nostros regit illa dolores.</l>
            </lg>
            <lg>
               <l>Vix ea fatus, humi vestem deponit, &amp; alto</l>
               <l>Litore desiliens niveo se corpore in undas</l>
               <l>Misit; &amp; alterno diducens brachia motu</l>
               <l>
                  <pb n="12" facs="tcp:109667:9"/>Incubuit pronus pelago, dum candida cervix</l>
               <l>Eminet, ac madidi fluitant in terga capilli.</l>
               <l>Ipse sibi remex, sibi vector, &amp; ipse carina,</l>
               <l>Pervigil (insolitos quoniam nulla orbita cursus</l>
               <l>Dirigat) Idalio semper dependet ab astro,</l>
               <l>Atque ducem versus, directo limite, Tedam</l>
               <l>Urget iter liquidum, sulcans vada salsa lacertis.</l>
               <l>Sestias intereà, solo stans culmine Turris,</l>
               <l>Tethyos exorat numen, votísque precatur</l>
               <l>Marmora supplicibus venienti tuta marito.</l>
               <l>Et contra Boreae rabiem Cauríque tuetur</l>
               <l>Lampadis obtenso famulantia lumina peplo;</l>
               <l>Donec ad optatos portus benè fessus Amator</l>
               <l>Appulit incolumis, siccâque resedit arenâ.</l>
               <l>Nec mora, sublimi Virgo decurrit ab arce,</l>
               <l>Et reserat festina fores; jámque obvia sponso</l>
               <l>Facta suo exultat, primóque in limine tecti</l>
               <l>Assiluit, charâque diù cervice pependit.</l>
               <l>Oscula mille rapit, nudos velamina circum</l>
               <l>Injiciens humeros; modò rursù; &amp; oscula libans,</l>
               <l>Rorantes nitido detergit pollice crines.</l>
               <l>Tum secum in Thalami ducit penetralia, ad ignem</l>
               <l>Corpus ubi gelidum refovet, mulcétque pudicae</l>
               <l>Lenitèr att<gap reason="illegible" resp="#PDCC" extent="1 letter">
                     <desc>•</desc>
                  </gap>itu dextrae; dein proluit artus</l>
               <l>Amb<gap reason="illegible" resp="#PDCC" extent="1 letter">
                     <desc>•</desc>
                  </gap>osios pingui succo fragrantis olivae,</l>
               <l>Inque comas nardi pretiosos irrigat imbres.</l>
               <l>Inde toro simulàc molli recubabat uterque,</l>
               <l>Illa statìm blandis Juvenem constringit anhelum</l>
               <l>Nexibus, haec roseis depromens verba labellis.</l>
               <l>Chare mihi conjux! vitâ mihi dulcior ipsà!</l>
               <l>Quot varios casus, discrimina quanta tulisti!</l>
               <l>Túne mei causà (mea Lux! Mea sola voluptas!)</l>
               <l>Per freta, per scopulos, per murmura rauca procellae</l>
               <l>Ferre viam poteras? En, accipe digna laboris</l>
               <l>Praemia, (siqua tuo sint praemia digna labore)</l>
               <l>Accipe me totam! nam sum tibi tota dicata;</l>
               <l>Inque sinu nostro tua pectora lassa reponas.</l>
            </lg>
            <lg>
               <l>Talia dicentem medio in sermone Leander</l>
               <l>Occupat amplexu, pro verbis facta rependens.</l>
               <l>Multa, Dionaeae tanquam praeludia pugnae,</l>
               <l>
                  <pb n="13" facs="tcp:109667:9"/>Basia panguntur; Veneris tum lanea solvit</l>
               <l>Vincula deliciis inhians, placidúmque petivit</l>
               <l>Conjugis infusus gremio per membra soporem.</l>
               <l>Sacra maritalis peragunt sic dulcia lecti,</l>
               <l>Fortunati ambo; dum nullus ritus inanis</l>
               <l>Optatam à Sponso cupienti prorogat horam.</l>
               <l>Nullus, uti mos est, emptus mercede, Poëta</l>
               <l>Fescennina canens raucâ cum voce Maritam</l>
               <l>Occidit miseram; praecinctae lampades auro</l>
               <l>Non his collucent thalamis; neque turba proterva</l>
               <l>Nympharum celebrant agiles ad plectra choreas.</l>
               <l>Sed loca tuta silent; effraena licentia furti</l>
               <l>Promovet Idalios lusus, Nymphaeque pudentis</l>
               <l>Nox taciturna genas nigranti obducit amictu.</l>
               <l>Saepè, sed incassùm, Tithoni Aurora cubile</l>
               <l>Deseruit citiùs solito; ut, per lata fenestrae</l>
               <l>Ora, salutaret post praelia noctis Amantes:</l>
               <l>Namque diem fugiens primo sub manè Leander</l>
               <l>Mollibus exurgit stratis, haesura relinquens</l>
               <l>Suaviola in labiis Dominae; pelagóque remenso,</l>
               <l>Intùs adhuc ardens, patrias appellit ad oras.</l>
               <l>Parte aliâ, tumidi crescentia pondera ventris</l>
               <l>Hero ut celaret, laxâ cum veste parentum</l>
               <l>Callida dat fucos oculis. Cupit illa videri</l>
               <l>Virgo die; at Mulier noctù plusquam esse videtur.</l>
            </lg>
            <lg>
               <l>Saepiùs occulto sic oblectantur amore,</l>
               <l>Et fausti indulgent thalamis. At (proh dolor!) ô quam</l>
               <l>Exiguo pendet filo haec fugitiva voluptas!</l>
               <l>Vix benè pulchra dies (sors ô crudelis Amantûm!)</l>
               <l>Orta fuit, subitò quin tristibus occidit umbris.</l>
            </lg>
            <lg>
               <l>Jámque pruinoso contristans frigore Coelum</l>
               <l>Horrida bruma venit. Nautis inimicus Orion</l>
               <l>Desaevit; Boreásque atros ad littora fluctus</l>
               <l>Agglomerans, imis è sedibus excitat aequor.</l>
               <l>Non jam descendit cupidus mercator in altum,</l>
               <l>Pauperiémque pati discit; stat navita portu</l>
               <l>Sollicitus, metuitque ratim committere vento.</l>
               <l>At nil te flectunt, animis invicte Leander,</l>
               <l>Nimborum coelique minae; non te aspera ponti</l>
               <l>Intercludit hyems, nec territat auster euntem.</l>
               <l>
                  <pb n="14" facs="tcp:109667:10"/>Taedia nulla viae, te nulla peric'la morantur,</l>
               <l>Dum Fax alta vocat; Fax ô malesida! — Sed Hero</l>
               <l>Quid sibi surda velit? Fremitúsne audire profundi</l>
               <l>Nec ventos poterat? Si mens non laeva fuisset,</l>
               <l>In vacuo certè jacuisset frigida lecto.</l>
               <l>At (sic Fata volunt, Fatísque valentior ipsis</l>
               <l>Sic jam suadet amor.) Dat nuncia signa Lucernae,</l>
               <l>Inque sui funus tedam gerit ipsa Mariti.</l>
               <l>Nox erat, &amp; piceo velamine Jupiter astra</l>
               <l>Condidit; insurgunt Euti, ruptique fragore</l>
               <l>Coeperunt reboare poli; quùm Numinis instar</l>
               <l>Aequorei exuperans fluctus, animosa Leander</l>
               <l>Pectora Neptuni per spumea dorsa ferebat.</l>
               <l>Continuò effusos accendens ignibus imbres</l>
               <l>Tempestas sine more furit; tota aequora Triton</l>
               <l>Vexat, &amp; ingenti per longa volumina tractu</l>
               <l>Aestuat unda ferox; montes tolluntur aquarum,</l>
               <l>Quos praerupta putes inferre cacumina coelo.</l>
               <l>Mox crebrescit hyems, omníque à parte ruentes</l>
               <l>Consligunt venti; totis cum viribus Eurus</l>
               <l>Involat in Zephyrum, Boreásque obmurmurat Austro.</l>
               <l>Intereà Juvenis subiens extrema malorum</l>
               <l>Gurgitis in medio, vicibus jactatur iniquis,</l>
               <l>Atque aegrè sua membra trahens sic ora resolvit.</l>
            </lg>
            <lg>
               <l>Dii quibus imperium pelagi, quibus aequora curae,</l>
               <l>Hoc miserum servate caput! Dare reddere terris</l>
               <l>Hanc animam! Tuque ô patrio Venus orta profundo,</l>
               <l>Nunc adsis, nunc affer opem! Tibi siqua potestas</l>
               <l>In mare; siqua tibi nostri sint cura dolores.</l>
               <l>Parce precor, Borea! Quìd iter conaris Amanti</l>
               <l>Claudere? Tempus erat, cùm vel tua frigida quondàm</l>
               <l>Ignibus Actaeae caluerunt pectora Nymphae.</l>
               <l>Haec &amp; plura dedit moribundâ voce; canoro</l>
               <l>Turbine diripiunt pereuntia verba procellae.</l>
               <l>Hinc spes omnis abit. Vano conamine fluctus</l>
               <l>Tendit in adversos, dum languida crura manúsque</l>
               <l>Deficiunt; quocunque vagae rapit impetus undae,</l>
               <l>Defertur quasi truncus iners, liquidámque patenti</l>
               <l>Singultans bibit ore necem: Et jam morte gravatos</l>
               <l>Atrollens oculos, trepidantia lumina Tedae</l>
               <l>
                  <pb n="15" facs="tcp:109667:10" rendition="simple:additions"/>Suspicit, atque atras vanescere vidit in umbras.</l>
               <l>Vidit! Et in longum fugientes clausit ocellos.</l>
            </lg>
            <lg>
               <l>Sestias at lecto jacet irrequieta, nec unquàm</l>
               <l>Solvitur in somnos; sed magno fluctuat aestu</l>
               <l>Curarum; &amp; secum reputat, quae causa morantem</l>
               <l>Detineat, vel quae premerent mala Fata Leandrum.</l>
               <l>Protinus, ut primùm roseos detexerat ortus</l>
               <l>Lucifer, exiluit thalamo; campósque liquentes</l>
               <l>Anxia prospectu longo metitur ab arce</l>
               <l>Praelustri; si fortè illum, ductrice relictum</l>
               <l>Luce, per ignotas errantem cerneret undas.</l>
               <l>Vix mare lustra'rat, cùm spumas inter &amp; algam</l>
               <l>Aspicit, ecce, suae propter fundamina Turris,</l>
               <l>(Horrendum visu!) foedata cadavera tabo</l>
               <l>Heu, nimiùm benè nota! Comas &amp; pectora rumpit;</l>
               <l>Foemineisque replens ululatibus aethera, saltu</l>
               <l>Demissam in praeceps scopulo se infligit acuto.</l>
            </lg>
            <lg>
               <l>Sic pereunt miseri, sed uterque fidelis, Amantes;</l>
               <l>Qui non à sese poterant vel Morte revelli.</l>
            </lg>
         </div>
         <div type="poem">
            <head>Fragmentum Libri Quinti Poëmatis verè Divini, quod <hi>Paradisus Amissa</hi> inscribitur, à <hi>Johanne Miltono</hi> Anglicè conscripti, Latino Carmine donatum.</head>
            <lg>
               <l>
                  <note n="*" rend="inter">[<hi>Nè fortè initio nimìs abrupto offendaris, Lector Benevole; paucis te praemonitum velim, Haec esse verba Evae somnium suum Adamo nar<g ref="char:EOLhyphen"/>rantis. Nimirùm Diabolus, Angelicâ formâ indutus, à Poëta fin<g ref="char:EOLhyphen"/>gitur Evae in somnis apparuisse, fructúsque vetitos decerpsisse, de<g ref="char:EOLhyphen"/>cerptos gusta'sse; Ad quod facinoris audacissimi Eva statìm horre<g ref="char:EOLhyphen"/>scit; dum Ille è contra videtur ineffabili quâdam voluptate atque laetitiâ perfundi.</hi>]</note> AST ille exultat, memorans; — O coelitùs Arbor</l>
               <l>In Terram demissa! Tuos dulcedine foetus</l>
               <l>Luxuriare dedit facilis Natura; sed illis</l>
               <l>Gratia major inest, potior quoniam ipse Negatis.</l>
               <l>
                  <pb n="16" facs="tcp:109667:11"/>Sed quarè, Gusta'sse, nefas? Anne invida coeli</l>
               <l>Numina sic statuunt? ô vos dulcissima Divûm</l>
               <l>Fercula! Quae primo levitèr si tangeret ore</l>
               <l>Mortalis; subitò in Numen Mortalis abiret!</l>
               <l>Hâc etenim virtute Bonum dotatur; ut omnes</l>
               <l>Cùm sese in partes latè diffuderit, inde</l>
               <l>Grandescat, Fontíque suo accumulentur honores.</l>
               <l>Ergò age, cedo manum, ô summi pulcherrima Proles</l>
               <l>Et decus Artificis! Foelix ego non tibi munus</l>
               <l>Invideo: Foelix jamjam, foelicior ipsa</l>
               <l>Protinùs evades, at non formosior unquàm.</l>
               <l>Accipe; tu posthàc Divos numeraberis inter</l>
               <l>Diva potens: Terraeque gravi compage solutam,</l>
               <l>Ire per aethereos tractus, Superúmque juvabit,</l>
               <l>Quas hoc per facinus meruisti, invisere sedes.</l>
               <l>Dixit; &amp; accedens, paritèr simùl admovet ori</l>
               <l>Poma meo. Ambrosius per nares usque palatum</l>
               <l>Transit odor, stimulátque novum sub ventre furorem.</l>
               <l>Nectareas (invita licèt) sub imagine noctis</l>
               <l>Arripio ore dapes. Ambo super ardua coeli</l>
               <l>Extemplò rapimur; terrámque aequórque videmus</l>
               <l>Desuper in latum gemino porrecta sub axi.</l>
               <l>Limen at insuetum dum sic ego miror Olympi,</l>
               <l>Sidereámque viam calco; malefidus in auras</l>
               <l>Vanescit subitò Ductor, miserámque reliquit</l>
               <l>Aëre pendentem horrendae sub concava Lunae.</l>
               <l>Nec mora, cùm tacitè in terram delapsa, videbar</l>
               <l>In somno somnum capere. At mihi qualia mentem</l>
               <l>Gaudia tenta'runt, ubi primùm lumina Morpheus</l>
               <l>Deseruir! Quoties tot Crimina mente revolvo;</l>
               <l>Me dormisse, juvat! Referenti talia conjux</l>
               <l>Ingemit; ac moesto has depromit pectore voces.</l>
            </lg>
            <lg>
               <l>O mea vita! Mei Pars optima! Me quoque turbant,</l>
               <l>Et moerore pari afficiunt tua somnia mentem.</l>
               <l>Somnia, ni fallor, (Deus omina laeva secundet!)</l>
               <l>Orta malo! Verùm unde malum? Sine labe creatam</l>
               <l>Te totam Deus implet. At, ô mea dulcis Imago,</l>
               <l>(Ut nosti) plures habitant in pectore Vires</l>
               <l>Plebeiae humano, Ratio quibus imperat instar</l>
               <l>Reginae; huic agilem. Phantasia. proxima sedem</l>
               <l>
                  <pb n="17" facs="tcp:109667:11"/>Vendicat, aërias pingens in Mente figuras,</l>
               <l>Et rerum simulachra, foris penetrantia sensus;</l>
               <l>Has Ratio Ideas jungit, vel dividit; unde</l>
               <l>Cognitio nostra exoritur. Sed membra quiete</l>
               <l>Dum resoluta jacent, solio Regina recedit,</l>
               <l>Inque vicem ascendit Phantasia mima, reducens</l>
               <l>Praeterita; &amp; varias rerum nullo ordine formas</l>
               <l>Componens, nova monstra parit. Sic nocte videmus</l>
               <l>Centauros, hircúmque gerentem cornua cervi;</l>
               <l>Sic transacta die, rursus molimur. In atro</l>
               <l>Non alitèr somno tu, sole cadente loquelas</l>
               <l>Hesternas, recolis, longè majoribus auctas</l>
               <l>Portentis. At pone metum; vel Numine dignum est</l>
               <l>Concepisse nefas solum: Non Crimina labem</l>
               <l>Inducunt Animae maneat modò casta voluntas.</l>
               <l>Quam somno patra'sse piget, succumbere culpae</l>
               <l>Quî poteris vigilans? Ideò nè pectus inanes</l>
               <l>Discrucient curae; nec tristia nubila Fronti</l>
               <l>Insideant; fronti, quâ vix formosior ipsi est</l>
               <l>Aurorae, oceani cùm primò emergit ab undis.</l>
               <l>Quin age, nos dudùm placidi per prata labores,</l>
               <l>Ipsi nos fontes, atque ipsa arbusta voca'runt.</l>
               <l>Te jam caltha manet pretioso rore gravata;</l>
               <l>Te rosa, cui totos injussa recludit odores.</l>
            </lg>
            <lg>
               <l>His animum dictis cùm jam permulserat, Evae</l>
               <l>Defluit ex oculis furtivo gemmea lapsu</l>
               <l>Guttula; quam roseis, qui tunc per colla fluebant,</l>
               <l>Crinibus abstergens, alias effundit; Adamus</l>
               <l>Has pendere videns dubias in margine ripae,</l>
               <l>Oscula luminibus figit, liquidósque smaragdos</l>
               <l>Ebibit: Ac sponsae lachrymas gratatur obortas,</l>
               <l>Tanquam signa, pios nimiùm, confessa timores.</l>
            </lg>
            <lg>
               <l>Jámque ambo laeti properant in aprica; sed altae</l>
               <l>Vixdum permensi nocturna palatia sylvae</l>
               <l>Attigerant Phoebi radios, (qui Thetidos almae</l>
               <l>E gremio ascendens, Paradisi lampade montes</l>
               <l>Sparsit, &amp; aurato jussit ridere colore.)</l>
               <l>Cùm proni genua inflectunt; campósque patentes</l>
               <l>Immensi resonare docent modulamine laudes</l>
               <l>Numinis; ut mos est, quoties Aurora reportat</l>
               <l>
                  <pb n="18" facs="tcp:109667:12"/>Laeta diem. Semper variis modulamina verbis</l>
               <l>Aptantur, quae sponte fluunt; nec copia fandi</l>
               <l>Larga deest; totum spirant praecordia Numen,</l>
               <l>Quandocunque illis placeat seu, more precantûm,</l>
               <l>Enarrare Dei laudes fermone soluto,</l>
               <l>Sive ornare velint numeroso Encomia versu;</l>
               <l>Quem vel Threicius plectro si pangeret Orpheus,</l>
               <l>Deterior potiùs fieret quàm acquireret ullos</l>
               <l>Inde novos (quamvis sit dextra arguta) lepores.</l>
               <l>Ad coelum erecto vultu, concentibus auras</l>
               <l>Suaviloquis implent, dum talia voce profantur.</l>
            </lg>
            <lg>
               <l>Quocunque aspicimus; seu vasta volumina Coeli,</l>
               <l>Seu Terras Pontúmque vagis metimur ocellis;</l>
               <l>Omnia, Summe Pater, tua sunt. Te cuncta fatentur</l>
               <l>Authorem; in cunctis pulcherrima fulget Imago,</l>
               <l>At ne pulchra quidem, Tecum collata, videtur.</l>
               <l>Vos, qui sidereum circundatis aethere summo</l>
               <l>Regis inaccessi solium radiante coronâ,</l>
               <l>Aligeri; augusto ac semper pendetis ab ore</l>
               <l>Attoniti; (benè nostis enim) vos pangite Laudes,</l>
               <l>Pangite, dum terras divinum carmen ab alto</l>
               <l>Pertingar, terrisque iterùm super astra resultet;</l>
               <l>Pangite perpetuos, de Numine pangite, versus!</l>
               <l>Tu, qui flammigeri mundi nitidissimus Orbes</l>
               <l>Ducis, anhelantes praeceps quùm Phoebus in undis</l>
               <l>Mergit equos; tecum vel pignora certa diei</l>
               <l>Promissi revehis; tu, Phosphore, clarius ipso,</l>
               <l>Effulgere tuo facias cum sydere Numen.</l>
               <l>Sol, qui per Terrae vegetantem viscera flammam</l>
               <l>Insinuas, Mundique Oculus clarissimus audis;</l>
               <l>Quascunque invisis gentes, quoscunque recessus</l>
               <l>Ignotos, tu fare tui praeconia Phoebi,</l>
               <l>Qui tibi purpureae frontis largitur honores.</l>
               <l>Tu quoque fraternos quae nunc petis obvia currus,</l>
               <l>Nunc fugis, incedens Regina per aetheris aulam</l>
               <l>Stellarum comitante choro, qui pendulus axi</l>
               <l>Volventi assiduè circumgyratur in orbem;</l>
               <l>Vósque per ambages fluidi palantia campi</l>
               <l>Sydera; vos Sphae<gap reason="illegible" resp="#PDCC" extent="1 letter">
                     <desc>•</desc>
                  </gap>ae, vocalia plectra moventes</l>
               <l>Ad numeros; laudate Deum simùl omnia, verbo</l>
               <l>
                  <pb n="19" facs="tcp:109667:12"/>Qui potuit Lucem pigris excire Tenebris</l>
               <l>Vos etiam, Rerum genitalia Semina, primò</l>
               <l>Quae Natura parens ingenti excluserat alveo;</l>
               <l>Tot narrate modis Domini praeconia, quotquot</l>
               <l>Corpora sub dias renovata emittitis auras.</l>
               <l>Vos etiam, tenues Fumi Nebulaeque volantes</l>
               <l>Stagna super, fusco vel culmina montis amictu</l>
               <l>Cingentes, radiis dum vellera Phoebus inaurat</l>
               <l>Extrema; Aeterni vos tollite in ardua laudes</l>
               <l>Artificis; vario seu jam vestire colore</l>
               <l>Coerula, seu tostos rorare vaporibus agros,</l>
               <l>Surgitis in nubes; diffundite nubibus altis,</l>
               <l>Atque per arentes, Domini praeconia, campos.</l>
               <l>Vos Domino, lenes Venti, ingeminate susurros:</l>
               <l>Turbine vel sylvas perflante, cacumina Pinus</l>
               <l>Procerae sinuate Deo, &amp; procumbite Quercus.</l>
               <l>Vos gelidi Latices, per gramina murmure laeto</l>
               <l>Reptantes, Dominum laudate loquacibus undis.</l>
               <l>Illius in laudem, Volucres, plaudentibus alis</l>
               <l>Deproperate melos blandum per guttura, coelo</l>
               <l>Dum liquido audaces urgetis in astra volatus.</l>
               <l>Illius in laudes, vos cuncta trahentia lumen</l>
               <l>Aethereum, unanimis attollite vocibus Hymnos;</l>
               <l>Seu vada coerulei sulcatis inhospita ponti,</l>
               <l>Sive gradu elato frondosa per avia cursum</l>
               <l>Ducitis, aut longo quae volvitis agmine cauda</l>
               <l>Pulveream per humum: Vos omnia conscia testor,</l>
               <l>Vos narrate, Dei si laudes immemor unquàm</l>
               <l>Vel nascente die, vel decedente, silebo;</l>
               <l>Neve meum referet carmen convallibus Echo.</l>
               <l>Magne Opifex rerum! Tu praesens usque memento</l>
               <l>Impertire Bonum nobis. Si fortè tenebris</l>
               <l>Nox infausta Malum celaverit; ô Deus alme,</l>
               <l>Disjice, nigrantes ut Sol modò dissipat umbras.</l>
            </lg>
            <lg>
               <l>Talibus innocui orabant; &amp; nubila mentis</l>
               <l>Turbatae subitò ausugiunt, redeúntque serena.</l>
               <l>Tum solitas, inter stillantes nectare flores,</l>
               <l>Ad curas iter accelerant; ubi siqua comantes</l>
               <l>Luxuriosa nimìs ramos expanderit arbor,</l>
               <l>Rescindunt: Vel siqua premat jam nubilis herbam</l>
               <l>
                  <pb n="20" facs="tcp:109667:13"/>Vitis, ad amplexus ducunt; quae protinùs ulmo</l>
               <l>Brachia lascivè innectit, sterilémque mariti</l>
               <l>Vestit adoptivis truncum, pro dote, racemis.</l>
               <l>His ita detentos curis miseratus ab alto</l>
               <l>Prospexit Pater Omnipotens, volucrémque Ministrum</l>
               <l>Compellat Raphael, qui se sociare Tobiae</l>
               <l>Dignatus, monstravit iter quo tutus iniret</l>
               <l>Conjugium totiès nuptae fatale Puellae;</l>
               <l>Quémque his alloquitur dictis, ac talia mandat.</l>
            </lg>
            <lg>
               <l>Cernis ut insolito Tellus commota tumultu</l>
               <l>Ferveat, &amp; quantis agitavit pectora curis</l>
               <l>Humanae Proli Satanas; qui nupèr Abyssum</l>
               <l>Emensus vastam, Paradisi moenia saltu</l>
               <l>Transiit hesternae per amica silentia lunae.</l>
               <l>Jámque dolos animo vafro meditatur, ut Illis</l>
               <l>Corruptis omnes possit vitiare futuros.</l>
               <l>Vade age, colloquiis reliquum consume diei</l>
               <l>Cum socio, tanquam benè notus amicus, Adamo;</l>
               <l>Qui nunc aestatem fugiens, sub frondis opaco</l>
               <l>Tegmine, vel reficit placido sua membra sopore,</l>
               <l>Sive famem relevat. Sermones inter agendum,</l>
               <l>Saepiùs inculca Coelestis gaudia vitae;</l>
               <l>Qualem si cupiat, modò perstet firma voluntas,</l>
               <l>Velle sat est. At velle potest; nam nulla cöercent</l>
               <l>Fraena voluntatem: Tamen est mutabilis. Ergò</l>
               <l>Praemoneas, nimiùm nè jam securus Aberrer.</l>
               <l>Insupèr ostendas, quàm saevo obsessus ab hoste</l>
               <l>Discrimen patitur; qui deturbatus Olympi</l>
               <l>Sedibus, aethereas aliis nunc invidet arces,</l>
               <l>Atque viam tentat praecludere. Conscius armis</l>
               <l>Se nil posse, dolos varias &amp; callidus artes</l>
               <l>Fabricat. Haec summa est, hic nostri nuncius esto;</l>
               <l>Nè, non praemonitus, postquàm peccaverit ultrò,</l>
               <l>Ignotae poterit fucos obtendere Culpae.</l>
            </lg>
         </div>
         <div type="poem">
            <pb n="21" facs="tcp:109667:13"/>
            <head>Illustrissimi Principis FREDERICI GULIELMI, Electoris <hi>Brandenburgensis,</hi> &amp;c. Exequiae, Anno 1688.</head>
            <lg>
               <l>TEutonicos inter planctus, &amp; moesta Codani</l>
               <l>Murmura fluctisoni, pastor dum quisque sub ulmo</l>
               <l>Rupibus ac sylvis modulatur arundine carmen</l>
               <l>Funereum, &amp; resonae jactant ad sydera valles;</l>
               <l>Da quaeso, Frederice, tuis ut Manibus ultrò</l>
               <l>Advena supremos etiam persolvat honores,</l>
               <l>Assideátque tuo plorans mea Musa sepulchro.</l>
            </lg>
            <lg>
               <l>At quâ laude virum, quo tanti nominis Umbram</l>
               <l>Elogio exornem, quem non laudaverit aetas</l>
               <l>Ulla satis? Quali gemitu, quantóque dolore</l>
               <l>Prosequar, ulla satìs quem non defleverit aetas?</l>
               <l>Fulmineae vires dextrae, bellíque labores</l>
               <l>Assiduos, fusásque acies, ereptáque signa</l>
               <l>Hostibus è mediis, alios, fortasse juvabit</l>
               <l>Dicere; Pierides, sed nos majora canamus.</l>
            </lg>
            <lg>
               <l>En, jacet Austriaci summum decus atque fidele</l>
               <l>Praesidium Imperii! Jacet invictissimus Heros!</l>
               <l>Quem non ausus erat (si qua est ea gloria) Gallus</l>
               <l>Innumeram oftentans aciem, rapidisve Polonus</l>
               <l>Acer equis, gladio jactisque lacessere telis.</l>
               <l>Suedia bellatrix non jam conatur, ut olim,</l>
               <l>Imperii fines calido proferre sub austro;</l>
               <l>Sed contenta suis, Arctoae frigora brumae</l>
               <l>Dura pati gaudet. Nec Magni nomen Adolphi</l>
               <l>Usque adeò jam grande sonat. Vix ille tremendus</l>
               <l>Hector, Odera, tuas unquàm soedaverat undas</l>
               <l>Sanguine Germano; nec tot sua tempora lauris</l>
               <l>Induerat, noster si tunc regn'asset Achilles.</l>
            </lg>
            <lg>
               <pb n="22" facs="tcp:109667:14"/>
               <l>O gens chara Deo! Tibi quàm felicia regna!</l>
               <l>Quàm nivei fluxere dies! Quámque ubere laeto</l>
               <l>Risit opimus ager! Quid non sperare licebat</l>
               <l>Principe sub tali? Qui dum perterreat hostes</l>
               <l>Vel famâ ingen<gap reason="illegible" resp="#PDCC" extent="1 letter">
                     <desc>•</desc>
                  </gap>i; sine bello victor, ovantem</l>
               <l>Per populum incedit, magnúsque in pace triumphat.</l>
               <l>Ceu leo, desertis latè qui regnat in oris</l>
               <l>Ardentis Libyae, vasto dum fusus in antro</l>
               <l>Et requiem &amp; frigus captat; si fortè vel ursa</l>
               <l>Hispida, vel tigris, recubantem aspexerit, aures</l>
               <l>Demittens pavidas tacito per devia cursu</l>
               <l>Aufugit, atque ultrò dominum, regémque fatetur.</l>
            </lg>
            <lg>
               <l>Roma suos tandem, nimiùm ventosa, Catones,</l>
               <l>Fabricios, Decios, Curiósque efferre sub astra</l>
               <l>Laudibus absistat: próque illis omnibus unum</l>
               <l>Nominis augusti Fredericum fama loquatur.</l>
               <l>O quàm pulchra tenet diae Virtutis imago</l>
               <l>Nos planè attonitos; dum te, Gullelme, tuemur,</l>
               <l>Inque tuâ fronti geminam radiare Coronam!</l>
            </lg>
            <lg>
               <l>Justitiámne prius mirer, clarissime Regum,</l>
               <l>Sive Deos erga pietatem? Totus in illam,</l>
               <l>Totus in hanc fueras incumbere visus; utramque</l>
               <l>Sic tamen exercens ut vel neutrique deesses.</l>
               <l>Non tibi erant cordi lautae convivia mensae,</l>
               <l>Non aliena Venus; nec pectora mascula fregit</l>
               <l>Persica luxuries. Testor tua robora dextrae,</l>
               <l>Atque gravem, rapido quam turbine torseris, hastam:</l>
               <l>Testor &amp; illustres, charissima pignora, Natos,</l>
               <l>Ordine qui longo numerantur; testor &amp; annos</l>
               <l>Nestoreos, niveúmque verendae frontis honorem.</l>
               <l>Sic, ter magne Heros, variis cumulate Deorum</l>
               <l>Muneribus; tandem, titulis &amp; plenus &amp; aevo,</l>
               <l>Haud cadis, at placidè moriens procumbis in urnam!</l>
            </lg>
            <lg>
               <l>Hactenùs ipse tuo moerens, Germania, damno</l>
               <l>Ingemui. Verùm, ecce, nova uberiórque doloris</l>
               <l>Exurgit mihi materies! Nam sors tua dura</l>
               <l>Afficit haudquaquàm leviori clade Britannos.</l>
            </lg>
            <lg>
               <l>Occidis, ô nostrae non ultima gloria Gentis!</l>
               <l>O Britonum praedulce decus: Tibi coerula quanto</l>
               <l>Vitta Periscelidis nostrae per colla decore</l>
               <l>
                  <pb n="23" facs="tcp:109667:14"/>Serpebat! Sonipes victor dum proterit Hydram</l>
               <l>Luctantem, ecce, tuo pendens de pectore, vires</l>
               <l>Inde novas animósque in praelia ferre videtur!</l>
               <l>Occidis! Immeritò qui non audire solebas</l>
               <l>Strenuus Angliacae Fidei tutamen &amp; ultor.</l>
               <l>Ah, quoties meminisse juvat, charissime Princeps,</l>
               <l>Quàm latè expansis ulnis, quàm fronte benignà</l>
               <l>Excipis hospitio Fratres, quos effera Romae</l>
               <l>Saevitia (infandum!) patriis proscripserat arvis</l>
               <l>Nupèr, &amp; ignotum jussit migrare per orbem.</l>
               <l>Dúmque ferè exhaustos jam casibus, omnium egenos,</l>
               <l>Urbe, domo socias; clades ac vulnera, saevi</l>
               <l>Quae dederant Galli, plúsquam pensantur ab Ipso.</l>
            </lg>
            <lg>
               <l>O vos felices! Si sic revalescere Divi</l>
               <l>Concedant Miseris; quem non, Periisse, juvaret?</l>
               <l>I nunc, si lubeat, jacta vegrandis, inermi</l>
               <l>Insignes de gente tuos, Lodoice, triumphos.</l>
            </lg>
         </div>
         <div type="play">
            <head>HIBERNIA PLORANS, Carmine Pastorali, Melibaeus, Lycidas, Alexis <hi>INTERLOQUUTORES,</hi> Anno Dom. 1689. Mense <hi>Julii.</hi>
            </head>
            <sp>
               <speaker>Melib.</speaker>
               <l>UNde, &amp; quò, Lycida? Quid vult sibi mantica tergo</l>
               <l>Ista appensa tuo? Cùr tu quoque, noster Alexi,</l>
               <l>Usque adeò festinus iter moliris; &amp; altos</l>
               <l>Creber anhelanti gemitus à pectore ducis?</l>
            </sp>
            <sp>
               <speaker>Lycid.</speaker>
               <l>Haud vacat effari (nam longa est fabula) nostrae</l>
               <l>Quae sit causa viae. Jam vix ereptus ab Orci</l>
               <l>Faucibus horresco; &amp; si me non ludit imago,</l>
               <l>Miles adhùc stricto supra caput imminet ense.</l>
            </sp>
            <sp>
               <pb n="24" facs="tcp:109667:15"/>
               <speaker>Alex.</speaker>
               <l>Quò fugiam? quae nunc misero mihi sylva latebras,</l>
               <l>Aut quae saxa dabunt? En, ô Melibaee, Deorum</l>
               <l>Munere, per medios hostes, per tela, per ignes</l>
               <l>Hùc tandem elapsi pervenimus!</l>
            </sp>
            <sp>
               <speaker>Lyc.</speaker>
               <l>Audin', Alexi,</l>
               <l>Quadrupedantis equi sonitum? Fremit ecce tubarum</l>
               <l>Clangor, &amp; attonitas jam nunc diverberat aures!</l>
            </sp>
            <sp>
               <speaker>Melib.</speaker>
               <l>Omnia tuta times, Lycida. Quae somnia narras?</l>
               <l>Quos audis lituos? Vanam hanc precor exue mentem.</l>
               <l>Circumquaque silent latè loca; nec levis usquàm</l>
               <l>Populeas inter frondes movet aura susurros.</l>
               <l>Quò properas? Nonne ipse vides, quàm terra dehiscat</l>
               <l>Sole sub ardenti, medium qui servidus alto</l>
               <l>Jam vehit axe'diem? Mecum recubare sub umbrà</l>
               <l>Quid vetat? Antiqui si non sis prorsùs amoris</l>
               <l>Immemor; antiquos paulùm recitemus amores.</l>
            </sp>
            <sp>
               <speaker>Lycid.</speaker>
               <l>Nescis, ah Melibaee, meos quàm densa malorum</l>
               <l>Turba sinus agitent! Ibi non locus ullus Amicae.</l>
               <l>Nil mihi formosâ cum Phyllide: Nec mihi rursùm</l>
               <l>Dulcis erit (quondàm gratissima) fistula curae.</l>
            </sp>
            <sp>
               <speaker>Alex.</speaker>
               <l>O felix Melibaee! Tuo quae mitia ruri</l>
               <l>Numina jam praesunt? Pastores inter Ibernos</l>
               <l>Unicus es, quem nulla Deorum exercuit ira.</l>
               <l>Nos patriae fines &amp; dulcia linquimus arva;</l>
               <l>Nos patriam fugimus: Gelido tu susus in antro</l>
               <l>Fronde super viridi, cantas Amaryllida sylvis</l>
               <l>Vicinis; referunt dociles Amaryllida sylvae.</l>
            </sp>
            <sp>
               <speaker>Melib.</speaker>
               <l>Usque (fatebor enim) licuit mihi dicere, ab illo</l>
               <l>Tempore, quo nostras Princeps Jacobus ad oras</l>
               <l>Appulit; "Haec mea sunt; procùl hinc, procul ite latrones</l>
               <l>Armigeri! Vobis non hos consevimus agros.</l>
               <l>Ille idem haec nobis dedit otia; pérque virentes</l>
               <l>Ad libitum jussit campos errare capellas.</l>
            </sp>
            <sp>
               <speaker>Lycid.</speaker>
               <l>Non equidem invideo, bone vir. Sic notus Ulysses?</l>
               <l>Romulidûm sic nota fides? Vel dona ferentes</l>
               <l>Romulidas certè timeo. Nè crede; caveto,</l>
               <l>I fuge, dum poteris: Viridi latet anguis in herbâ.</l>
            </sp>
            <sp>
               <speaker>Alex.</speaker>
               <l>Me miseret, Melibaee, tui! Quem vafer inermem.</l>
               <l>Hostis in amplexu fovet, ut praecordia <gap reason="illegible" resp="#PDCC" extent="1 letter">
                     <desc>•</desc>
                  </gap>elo</l>
               <l>Certior attingat. Sic noram saepiùs <gap reason="illegible" resp="#PDCC" extent="1 letter">
                     <desc>•</desc>
                  </gap>oedum</l>
               <l>Liberiore gradu per pascua laeta vagari,</l>
               <l>
                  <pb n="25" facs="tcp:109667:15"/>Quò tandem imbueret jam victima pinguior aras.</l>
            </sp>
            <sp>
               <speaker>Melib.</speaker>
               <l>An cadit in quenquam tantum scelus? Absit, Alexi,</l>
               <l>Absit, ut ascribam tàm ferrea sceptra Jacobo!</l>
               <l>Dent meliora Dii!</l>
            </sp>
            <sp>
               <speaker>Alex.</speaker>
               <l>Quorsùm mihi sceptra Jacobi</l>
               <l>Occinis? Ille suo nunc porrigit ora capistro;</l>
               <l>Durúmque agnoscit Dominum: Quin haud pudet ipsum,</l>
               <l>(Proh foedum auditu!) Gallo sub Rege mereri.</l>
               <l>Gallia enim, toti quae vult dominarier orbi</l>
               <l>Per fas atque nefas, etiam haec in Regna rapaces</l>
               <l>Injecit furibunda manus. Bella, horrida bella,</l>
               <l>Hìnc modò grassantur nostros impunè per agros.</l>
            </sp>
            <sp>
               <speaker>Melib.</speaker>
               <l>Certè equidem miranda refers. Verùm unde petita?</l>
               <l>Credo quòd à triviis; ubi mendax Fama loquaci</l>
               <l>Turbae hominum vanis replet sermonibus aures.</l>
            </sp>
            <sp>
               <speaker>Alex.</speaker>
               <l>O me felicem, mihi si novisse liceret</l>
               <l>Haec solùm à vano populi sermone! Sed horum</l>
               <l>Pars ego magna sui: Quae<expan>
                     <am>
                        <g ref="char:abque"/>
                     </am>
                     <ex>que</ex>
                  </expan> ipse miserrima vidi</l>
               <l>Hisce Oculis, ea sola tibi jam narro.</l>
            </sp>
            <sp>
               <speaker>Lyc.</speaker>
               <l>Dolores</l>
               <l>Infandos renovare jubes, Melibaee. Cupido</l>
               <l>At quoniam te summa tenet cognoscere, fato</l>
               <l>Quo sumus oppressi; casus, en, accipe nostros.</l>
               <l>"Fortè, per occiduum quùm jam devexus Olympum</l>
               <l>Sol urgebat iter, mecum consedit Amyntas</l>
               <l>Fronde sub iliceâ: Passìm per mollia campi</l>
               <l>Gramina ludebant saturae cum matribus agnae.</l>
               <l>Sedulus ille parat Galateae serta puellae</l>
               <l>Florea; dum calathos ego lenti vimine hibisci</l>
               <l>Texebam: à tergo confestim sylva fragore</l>
               <l>Horrendum insonuit; subitó<expan>
                     <am>
                        <g ref="char:abque"/>
                     </am>
                     <ex>que</ex>
                  </expan> aerata caterva</l>
               <l>Emicat, &amp; strictis circum nos funditur armis.</l>
               <l>At quid multa? Greges inter captivus Amyntas</l>
               <l>Ducitur; ipse, bonus pedibus, per devia sylvae</l>
               <l>Aufugio, &amp; coryli densis me condo sub umbris.</l>
               <l>Sic gladium evito: Sed postquàm Luna quadrigae</l>
               <l>Bis niveos apta'rat equos, dum lustra ferarum</l>
               <l>Inter &amp; anfractus erro; mihi pallida vultum,</l>
               <l>Rugosas macilenta genas, obsistitur ipsos</l>
               <l>Ante oculos malesuada Fames, arcúmque sagittâ</l>
               <l>Instruit, intentátque atroci vulnere mortem.</l>
               <l>Heu! Quid agam? Quò me vertam? Sententia demùm</l>
               <l>
                  <pb n="26" facs="tcp:109667:16"/>Haec sedet; ut referam gressus, propriós<expan>
                     <am>
                        <g ref="char:abque"/>
                     </am>
                     <ex>que</ex>
                  </expan> revisam</l>
               <l>Jam vacuos (mecum sic rebar) ab hoste penates.</l>
               <l>Regredior; nec longè aberam, quùm scena dolorum</l>
               <l>Altera se pandit. Nigris obducta favillis,</l>
               <l>Flammarúm<expan>
                     <am>
                        <g ref="char:abque"/>
                     </am>
                     <ex>que</ex>
                  </expan> globos alto agglomerantia coelo,</l>
               <l>Fumant tecta Casae. Clarâ ter voce maritam,</l>
               <l>Ter natum appello: Sed nil mea fida Neaera,</l>
               <l>Nil mihi clamanti respondet charus Iolas.</l>
               <l>Protinùs horrore obstupui; nervísque solutis</l>
               <l>Genua labant: Et si non opportunus Alexis,</l>
               <l>Illàc fortè viam tendens, subvenerat aegro,</l>
               <l>Prolapsóque manum porrexerat; ipse sub umbras</l>
               <l>Fugissem, foelix socius tibi, dulcis Iola!</l>
               <l>Nec jam (ah, taedet enim) coeli convexa tuerer.</l>
            </sp>
            <sp>
               <speaker>Melib.</speaker>
               <l>O Lycida, nimiùm duris exercite fatis!</l>
               <l>Quas tecum lachrymas, aut quae suspiria fundam</l>
               <l>Digna tuo casu? Si vel truculentior essem</l>
               <l>Tigribus, aut quamvis triplici durata metallo</l>
               <l>Corda forent; possem vestris afflere querelis.</l>
            </sp>
            <sp>
               <speaker>Alex.</speaker>
               <l>Quid faceres, Melibaee? Tuos quae flumina vultus</l>
               <l>Implerent? Si mille agri vastata videres</l>
               <l>Jugera, direptásque domos, eversáque templa,</l>
               <l>Cladémque stragésque serox quas edidit Hostis</l>
               <l>Haud procùl à fluvio, muros qui proluit urbi</l>
               <l>Sat bello clarae, gelidam quà vergit ad Arcton</l>
               <l>Haec Regio infelix. Illìc bacchatur Enyo</l>
               <l>Undique; &amp; ejectis mendicant arva colonis.</l>
               <l>Pastor ibi, incultos per montes avìus errans,</l>
               <l>Nunc ad saxa gemit, precibus nunc Pana fatigat;</l>
               <l>Pan minùs à precibus, gemitu quàm saxa moventur.</l>
            </sp>
            <sp>
               <speaker>Melib.</speaker>
               <l>Anne Deus noster solito pro more benignus</l>
               <l>Esse negat? Neque curat oves, oviúmve Magistros?</l>
               <l>Haud credam. <hi>Lye.</hi> Iratus certè Pan ista reliquit</l>
               <l>Rura; nec immeritò. Nam dudùm Sacra prosana</l>
               <l>Capripedis Fauni temera'runt Illius aras.</l>
            </sp>
            <sp>
               <speaker>Alex.</speaker>
               <l>Admonuit rectè Lycidas, Melibaee; mihíque</l>
               <l>Suggerit, ut dicam? propiùs quod spectat Alexin.</l>
               <l>"Pinguis ubi latè nitidos Ultonia campos</l>
               <l>Porrigit; in medio, piceis atque ilice nigrâ</l>
               <l>Stat Nemus umbrosum: Pietas antiqua Parentum</l>
               <l>
                  <pb n="27" facs="tcp:109667:16"/>Hoc sacrum voluit Pani, propriúmque dicavit.</l>
               <l>Hìc ego votivum nostris ab ovilibus agnum</l>
               <l>Ante focos caesurus eram; jámque hostia cultro</l>
               <l>Ingemuit, multúsque cruor tepefecerat herbas.</l>
               <l>Quùm subitò Fauni, &amp; reliquorum Semideorum,</l>
               <l>(Qui silvas habitant numero plus mille) sacerdos,</l>
               <l>Milite utrumque latus stipante, irrumpit; &amp; ore</l>
               <l>Intonat: Horrendo sonitu nemus omne remugit.</l>
               <l>Intereà trepidus nequicquàm altaria circum</l>
               <l>Volvor ad amplexus; nequicquàm Panos asylum</l>
               <l>Confugio: Sumunt etiam hìnc mea crimina pondus.</l>
               <l>Protinus abripior galeato Judice coram</l>
               <l>Siftendus. Causâ indictá; (quòd vita supersit,</l>
               <l>Vestrum est, ô Superi!) tectóque exutus, &amp; omni</l>
               <l>Armento, aeternùm patriis arcendus ab arvis,</l>
               <l>Mittor in exilium. Vos, ô mea rura, valete!</l>
               <l>Ite mei, felix quondàm pecus, ite juvenci!</l>
               <l>Ecquis erit posthàc, qui vos ad pinguia ducet</l>
               <l>Prata; vel, aestivum sidus quùm torret aristas,</l>
               <l>Densa dabit patulae vobis umbracula fagi?</l>
               <l>Ecquis erit posthàc, qui vos, jam vomere duro</l>
               <l>Languentes, Placido cantu mulcebit avenae?</l>
               <l>Ite mei, felix quondàm pecus, ite juvenci!</l>
            </sp>
            <sp>
               <speaker>Melib.</speaker>
               <l>Sis precor aequo animo. Non haec sine numine Divûm</l>
               <l>Eveniunt, ô Alexi! brevi post tempore (siquid</l>
               <l>Fert mea mens praesaga) dabit Deus his quoque finem.</l>
            </sp>
            <trailer>FINIS.</trailer>
         </div>
      </body>
      <back>
         <div type="publishers_advertisement">
            <pb facs="tcp:109667:17"/>
            <head>Books Printed for, and Sold by <hi>Thomas Speed,</hi> at the <hi>Three Crowns</hi> near the <hi>Royal Exchange</hi> in Cornhill, 1694.</head>
            <p>THirty Six Sermons, <hi>viz.</hi> 16 <hi>Ad Aulam.</hi> 6 <hi>Ad Clerum.</hi> 6 <hi>Ad Magistratum.</hi> 8 <hi>Ad Populum.</hi> With a large Pre<g ref="char:EOLhyphen"/>face. By the Right Reverend Father in God, <hi>Robert Sanderson,</hi> late Lord Bishop of <hi>Lincoln.</hi> The Eighth Edition, corrected and amended. Whereunto is now added the Life of the Reverend and Learned Author. Written by <hi>Isaac Walton. Folio.</hi> Price 15 <hi>s.</hi>
            </p>
            <p>A Sermon at the Funeral of the Reverend Mr. <hi>Thomas Grey,</hi> late Vicar of <hi>Dedham</hi> in <hi>Essex</hi>; preach'd in the Parish-Church of <hi>Dedham, Feb.</hi> 2. 1691/1692, <gap reason="illegible" resp="#PDCC" extent="2 letters">
                  <desc>••</desc>
               </gap> With a short Account of his Life. By <hi>Joseph Powell,</hi> A. M. Rector of St. <hi>Mary on the Wall,</hi> in <hi>Col<g ref="char:EOLhyphen"/>chester.</hi> Price 6 <hi>d.</hi>
            </p>
            <p>An Anatomy of Atheism. A Poem. By a Person of Qua<g ref="char:EOLhyphen"/>lity. 4<hi rend="sup">o</hi>. Price 6 <hi>d.</hi>
            </p>
            <p>Conversation in Heaven. Being Devotions; consisting of Meditations and Prayers, on several Considerable Subjects in Practical Divinity. Written for the Raising the Decay'd Spirit of Piety. By <hi>Lawrence Smith,</hi> L L. D. Fellow of St. <hi>John</hi>'s Col<g ref="char:EOLhyphen"/>lege in <hi>Oxford,</hi> 12 <hi>mo.</hi> Price 2 <hi>s.</hi>
            </p>
            <p>
               <hi>Lusus Amatorius: sive, Musaei Poema de</hi> Herone &amp; Leandro, <hi>è Graecâ in Latinam Linguam Translatum. Cui Aliae (tres scilicèt) accedunt Nugae Poëticae. Authore</hi> C. B. <hi>è Coll. Di. Jo. Bapt. Soc.</hi> 4<hi>o.</hi> Price 6. <hi>d.</hi>
            </p>
            <p>
               <hi>Tachygraphy:</hi> The most Exact and Compendious Method of Short and Swift Writing, that hath ever yet been published by any. Composed by <hi>Thomas Shelton,</hi> Author and Professor of the said Art. Approved by both the Universities, 8<hi>o.</hi> Price 1 <hi>s.</hi>
            </p>
            <p>
               <hi>Z<gap reason="illegible" resp="#PDCC" extent="1 letter">
                     <desc>•</desc>
                  </gap>iglographia:</hi> Or, a New Art of Short-Writing, never before published; more Easie, Exact, Short, and Speedy than any here<g ref="char:EOLhyphen"/>tofore. Invented and Composed by <hi>Thomas Shelton,</hi> Author and Teacher of the said Art. Allowed by Authority, 8<hi>o.</hi> Price one Shilling.</p>
            <p>
               <hi>Ind<gap reason="illegible" resp="#PDCC" extent="2 letters">
                     <desc>••</desc>
                  </gap> Rhetoricus &amp; Oratorius, Scholis, &amp; Institutioni tenerioris aetatis accommodatus, cui adjiciuntur formulae Oratoriae, &amp; Index Poe<g ref="char:EOLhyphen"/>ticus. Opera &amp; studio</hi> Thomae Farnabii. <hi>Editio Novissima priori<g ref="char:EOLhyphen"/>bus emendatior,</hi> 12 <hi>mo.</hi> Price 1 <hi>
                  <gap reason="illegible" resp="#PDCC" extent="1 letter">
                     <desc>•</desc>
                  </gap>.</hi> 6 <hi>d.</hi>
            </p>
            <pb facs="tcp:109667:17"/>
         </div>
      </back>
   </text>
</TEI>
